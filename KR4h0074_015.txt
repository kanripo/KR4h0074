# -*- mode: mandoku-view; -*-
#+TITLE: 瀛奎律髓
#+DATE: 2015-08-25 00:35:05.632999
#+PROPERTY: ID KR4h0074
#+PROPERTY: BASEEDITION WYG    
#+PROPERTY: JUAN 卷十五
<pb:KR4h0074_WYG_015-1a>¶
欽定四庫全書¶
　瀛奎律髓巻十五　　　　　元　方回　編¶
　　暮夜類¶
　道途晚歸齋閣夜坐眺暝色數長更詩思之幽致¶
　尤見於斯¶
　　五言(五十首/)¶
　　　晚次樂鄉縣　　　　　　　　陳子昻¶
故鄉杳無際日暮且孤征川原迷舊國道路入邊城野¶
<pb:KR4h0074_WYG_015-1b>¶
戍荒烟斷深山古木平如何此時恨噭噭夜猿鳴¶
　盛唐律詩體渾大格高語壯晚唐下細工夫作小結¶
　裹所以異也學者詳之¶
　　　向夕　　　　　　　　　　　杜　甫¶
畎畝孤城外江邨亂水中深山催短景喬木易高風鶴¶
下雲汀近雞栖草屋同琴書散明燭長夜始堪終¶
　　　日暮¶
牛羊下來夕各已閉柴門風月自清夜江山非故園石¶
<pb:KR4h0074_WYG_015-2a>¶
泉流暗壁草露滴(一作/滿)秋根頭白燈明裏何須花燼繁¶
　　　晚行口號¶
三川不可到歸路晚山稠落雁浮寒水饑烏集戍樓市¶
朝今日異䘮亂幾時休逺媿梁江總還家尚黒頭¶
　　　客夜¶
客睡何曾着秋天不肯明入簾殘月影髙枕逺江聲計¶
拙無衣食途窮仗友生老妻書數紙應悉未歸情¶
　　　倦夜¶
<pb:KR4h0074_WYG_015-2b>¶
竹凉侵卧内野月滿庭隅重露成涓滴稀星乍有無暗¶
飛螢自照水宿鳥相呼萬事干戈裏空悲清夜徂¶
　　　中夜¶
中夜江山静危樓望北辰長為萬里客有媿百年身故¶
國風雲氣髙堂戰伐塵胡雛負恩澤嗟爾太平人¶
　　　邨夜¶
風色蕭蕭暮江頭人不行邨舂雨外急隣火夜深明胡¶
羯何多難漁樵寄此生中原有兄弟萬里正含情¶
<pb:KR4h0074_WYG_015-3a>¶
　　　旅夜書懷¶
細草微風㟁危檣獨夜舟星垂平野濶月湧大江流名¶
豈文章著官應老病休飄飄何所似天地一沙鷗¶
　老杜夕暝晚夜五言律近二十首選此八首潔淨精¶
　緻者多是中兩句言景物兩句言情若四句皆言景¶
　物則必有情思貫其間痛憤哀怨之意多舒徐和易¶
　之調少以老杜之為人純乎忠襟義氣而所遇之時¶
　喪亂不已宜其然也¶
<pb:KR4h0074_WYG_015-3b>¶
　　　出郭¶
霜露晚凄凄高天逐望低逺烟鹽井上斜景雪峰西故¶
國猶兵馬他鄉亦鼔鼙江城今夜客還與舊烏啼¶
　　　野望¶
清秋望不極迢遞起層隂逺水兼天淨孤城隠霧深葉¶
稀風更落山逈日初沉獨鶴歸何晚昏鴉已滿林¶
　此亦老杜暮夜詩而題中惟指郊野各極遒健悲慘¶
　不可不選前詩分明道亂離後詩結末四句有歎時¶
<pb:KR4h0074_WYG_015-4a>¶
　感事助賢惡不肖之意焉¶
　　　晚泊牛渚　　　　　　　　　劉禹錫¶
蘆葦晚風起秋江鱗甲生殘霞忽改色逺雁有餘聲戍¶
鼓音響絶漁家燈火明無人能詠史獨自月中行¶
　意盡晚景尾句用袁宏詠史事尤切於牛渚也按楊¶
　誠齋晚景一聨亦曰暮天無定色過雁有歸聲¶
　　　夕次洛陽道中　　　　　　　崔　塗¶
秋風吹故城城下獨吟行高樹鳥已息古原人尚耕流¶
<pb:KR4h0074_WYG_015-4b>¶
年川暗度往事月空明不復歎岐路馬頭塵夜生¶
　陳簡齋高原人獨耕似勝古原人尚耕為第四句下¶
　古字第一句却只作秋風吹故城故字不甚好若曰¶
　秋風吹古城此一句既妙第四句却作故原人尚耕¶
　亦可也¶
　　　酬夢得窮秋夜坐即事見寄　　白居易¶
細焰燈將盡聲遥漏正長老人秋向火小女夜縫裳菊¶
悴籬經雨萍銷水得霜今冬煖寒酒已擬共君嘗¶
<pb:KR4h0074_WYG_015-5a>¶
　三四有情味¶
　　　齊雲樓晚望偶題十韻兼呈馮侍御田殷二協¶
　　　律(樓在/蘇州)¶
潦倒宦情盡蕭條芳嵗䦨欲辭南國去重上北城看複¶
嶺江山壯平鋪井邑寛人稠過楊府坊鬧半長安插霧¶
峰頭沒穿霞日脚殘水光紅漾漾樹色緑漫漫約略留¶
遺愛殷勤念舊歡病抛官職易老别友朋難九月全無¶
熱西風亦未寒齊雲樓北面半日凭欄干¶
<pb:KR4h0074_WYG_015-5b>¶
　前一聨見蘇州之盛後一聨真情可掬¶
　　　彭蠡湖晚歸¶
彭蠡湖天晚桃花水氣春鳥飛千白㸃日沒半紅輪何¶
必為遷客無勞是病身但來臨此望少有不愁人¶
　自是一家尾句凄然如此遷謫中常態也¶
　　　山中寒夜呈許棠　　　　　　曹　松¶
山寒草堂暖寂夜有良朋讀易分高燭煎茶取折冰庭¶
垂河半角窗露月微稜俱入詩心地爭無俗者情(詩一/作論)¶
<pb:KR4h0074_WYG_015-6a>¶
(情一/作憎)¶
　第四句竒此等語惟唐人能之¶
　　　南塘暝興¶
水色昏猶白霞光暗漸無風荷揺破扇波月動連珠蟋¶
蟀啼相應鴛鴦宿不孤小僮頻報夜歸步尚踟蹰¶
　中四句而三句新只起句十字亦不茍¶
　　　與清江上人及諸公宿李八昆弟宅¶
　　　　　　　　　　　　　　　　耿　湋¶
<pb:KR4h0074_WYG_015-6b>¶
湯公多外友洛社自相依逺客還登㑹秋懷欲忘歸驚¶
風林果少驟雨砌蟲稀更過三張價東遊媿陸機¶
　五六工緻¶
　　　月夜登王屋僊臺　　　　　　顧非熊¶
月臨峰頂壇氣爽覺天寛身去銀河近衣沾玉露寒雲¶
中日己赤山外夜初殘即此是仙境惟愁再上難¶
　五六勝於三四¶
　　　同劉秀才宿見贈　　　　　　僧無可¶
<pb:KR4h0074_WYG_015-7a>¶
浮雲流水心只是愛山林共恨多年别相逢一夜吟既¶
能持苦節勿謂少知音憶就西池宿月圎松竹深¶
　中四句苦淡末句脱洒高妙趙紫芝雪晴江月圎全¶
　學此也¶
　　　寒夜過叡川師院¶
長生推獻壽法坐四朝登問難無彊敵聲名掩古僧絶¶
塵苔積地栖竹鳥驚燈語黙俱忘寐殘窗半月稜¶
　五六自是一様句法第七句尤佳¶
<pb:KR4h0074_WYG_015-7b>¶
　　　西陵夜居　　　　　　　　　吳　融¶
寒潮落逺汀暝色入柴扄漏永沉沉静燈孤的的青林¶
風移宿鳥池雨定流螢盡夕成愁絶啼螀莫近庭¶
　五六絶妙兩字眼用工¶
　　　夕陽　　　　　　　　　　　僧宇昭¶
向夕江天逈微微接水平帶㠶歸極浦隨客上荒城雲¶
外僧看落山西鳥過明何人對幽怨苒苒敗莎并¶
　宇昭九僧之一江東人夕陽着題詩也中四句皆工¶
<pb:KR4h0074_WYG_015-8a>¶
　　　冬夜旅思　　　　　　　　　寇　準¶
年少嗟覊旅煙霄進未能江樓千里月雪屋一龕燈逺¶
信憑邊雁孤吟寄岳僧爐灰愁擁坐硯水半成冰¶
　讀此詩與晚唐人何異豈知其為宰相器乎三四悲¶
　壯五六自唐人翻出第二句見其進取之心焉¶
　　　暝　　　　　　　　　　　　梅堯臣¶
杳杳鐘初發昏昏户閉時巢禽投樹盡疲馬入城遲醉¶
唱眠茅屋燒光透槿籬荷鋤休帶月亭長豎毛眉¶
<pb:KR4h0074_WYG_015-8b>¶
　　　夜¶
日從東溟轉夜向西海沉羣物各已息衆星燦然森蝦¶
蟇將食月魑魅爭出隂阮籍獨不寐徘徊起彈琴¶
　前一首曲盡山城暮景後一首不專從律而意謂日¶
　沒星出群隂之類爭逞憂世之士獨彈琴不寐有深¶
　意也豈但賦夜而已哉¶
　　　吳正仲見訪迴日暮必未晚膳因以解嘲¶
永日無車馬閒坊有竹隣雨中烏㡌至門外緑苔新不¶
<pb:KR4h0074_WYG_015-9a>¶
殺雞為黍堪題鳳向人山公識墨在知我舊來貧¶
　五六用事妙不覺其為用事也以題有暮晚字附諸¶
　此¶
　　　秋夜集李式西齋　　　　　　趙　湘¶
澤國秋光淡詩家夜會清雨餘逢月色風靜得琴聲小¶
徑幽蟲絶寒堦落葉并當余不擬睡自起繞池行¶
　太宗朝詩人多學晚唐此詩三四係一句法五六是偶¶
　　　江樓晴望　　　　　　　　　魯　交¶
<pb:KR4h0074_WYG_015-9b>¶
江干一雨收霽色染新愁逺水碧千里夕陽紅半樓笛¶
寒漁浦晚山翠海門秋更待牛津月袁宏欲泛舟¶
　三四善言晚景¶
　　　臘後晚望　　　　　　　　　宋　祁¶
寒日繫難定鳴笳弄己休凍崕初辨馬昏谷自量牛漢¶
樹臨闗密胡泉入塞流登高能賦未風物古堯州¶
　崑體善于用事兩崕不辨牛馬與谷量牛馬融化作¶
　臘後晚望詩精密之至五六亦佳真定府詩¶
<pb:KR4h0074_WYG_015-10a>¶
　　　城隅晚意¶
寥寥天意晚稍覺井閭閒水落呈全嶼雲生失半山牛¶
羊樵路暗燈火客舟還暝思輸鳬鵠歸飛沆漭間¶
　三四工巧¶
　　　西樓夕望¶
炎氛隨日入岑寂坐遥帷倦鶩昏投浦驚蟬夜去枝桂¶
花兼月破槎影帶星移珍重窗風好羲人即此時¶
　三四工皆成都詩固是有羲皇上人此曰羲人則生¶
<pb:KR4h0074_WYG_015-10b>¶
　　　晚遊九曲院(和章秀才/)　　　　陳師道¶
冷落叢祠晚回斜峽路賒平荷留夜雨驚鳥過隣家雲¶
暗重重樹風開旋旋花病身無俗事待得後歸鴉¶
　此錢塘九曲院也后山遊吳時在三十嵗以前元豐¶
　五年壬戌詩¶
　　　湖上晚歸寄詩友¶
功名違壯志戒律負前身劉徳長欺客王融却笑人殘¶
年憎受嵗病眼怯逢春杖屨知何向如公未厭頻(受一/作送)¶
<pb:KR4h0074_WYG_015-11a>¶
　此錢塘西湖也后山元豐中游吳任淵注本不收此¶
　詩三十嵗所作乃謝克家本添入者憎受嵗怯逢春¶
　亦老蒼矣未可以少作視之¶
　　　後湖晚出¶
水淨偏明眼城荒可當山青林無盡意白鳥有餘閒身¶
致江湖上名成伯季間目隨歸雁盡坐待暮鴉還¶
　滄江萬古流不盡白鳥雙飛意自閒東坡賞歐公詩¶
　謂敵老杜后山三四一聨尤簡而有味不致身于廟¶
<pb:KR4h0074_WYG_015-11b>¶
　堂而致身於江湖之上名成伯季間謂在蘇門六君¶
　子中亞於黄而高於晁張也¶
　　　晚泊¶
清切臨風笛深明隔水燈堆塲穿鳥雀暗溜入溝塍年¶
使扶行老船催趂渡僧兹遊恐未已着句續先曾¶
　使之年出左傳謂問絳人年幾嵗使之自言也¶
　　　晚坐¶
栁弱留春色梅寒釀雪花溪明數積石月過戀平沙病¶
<pb:KR4h0074_WYG_015-12a>¶
減還増藥年侵却累家後歸棲未定不但只昏鴉¶
　六句下六字為眼尾句尤高古¶
　　　寒夜¶
留滯常思動艱虞却悔來寒燈挑不焰殘火撥成灰凍¶
水滴還歇風簾捲復開孰知文有忌情至自生哀¶
　此赴棣州教授詩起句十字士大夫之常態¶
　　　宿濟河¶
燭暗人初寂寒生夜向深潛魚聚沙窟墜鳥滑霜林稍¶
<pb:KR4h0074_WYG_015-12b>¶
作他年計初回萬里心還家只有夢更着曉寒侵¶
　句句有眼字字無瑕尾句尤深幽¶
　　　宿合清口¶
風葉初疑雨晴窗誤作明穿林出去鳥舉棹有來聲深¶
渚魚猶得寒沙雁自驚卧家還就道身計豈蒼生¶
　此亦赴棣州教時作所以去鳥穿林而出者以舉棹¶
　者有來聲也上問下答起句十字盡客夜之妙末句¶
　歎喟出處無補蒼生逺矣¶
<pb:KR4h0074_WYG_015-13a>¶
　　　和西齋　　　　　　　　　　張　耒¶
山色供開鏡溪光照掩扉暗蟲先夜響萎葉近秋飛灌¶
壠晴蔬出開籠暮鶴歸鳴琴坐朗月輕露㸃秋衣¶
　三四自然好五六工¶
　　　冬夜¶
嵗晚轉無趣席門誰駐車澗泉分當井山葉掃供厨謀¶
拙從人笑身閒讀我書幸知霜霰晚時得灌園蔬¶
　三四亦自然從人笑讀我書各有出處非杜撰¶
<pb:KR4h0074_WYG_015-13b>¶
　　　小舟過吉澤效王右丞　　　　陸　游¶
澤國霜露晚孤汀煙火微本去官道逺自然人跡稀木¶
落山盡出鐘鳴僧獨歸漁家閒似我未夕閉柴扉(汀一/作邨)¶
　五六可謂得句¶
　　　五鼔不得眠起酌一杯復就枕¶
棲冷雞聲咽牕深燭焰明流年容易過華髪等閒生濁¶
挹連醅酒香搓帶葉橙殘骸付螻蟻汗簡更須名¶
　第六一句新¶
<pb:KR4h0074_WYG_015-14a>¶
　　　冷泉夜坐　　　　　　　　　　趙師秀¶
衆境碧沉沉前峰月正臨樓鐘晴聽響池水夜觀深清¶
浄非人世虚空見佛心却尋來處宿風起古松林¶
　三四下一字是眼中一字是眼之來脉作詩當如此秤停¶
　　　訪端叔提幹　　　　　　　　　葛天民¶
水趂潮頭上山隨柁尾行大江中夜滿雙櫓半空鳴雁¶
冷來無幾鷗清睡不成平生師友地此夕最闗情¶
　三四有盛唐風味¶
<pb:KR4h0074_WYG_015-14b>¶
　　　雪夜¶
冷蘂通幽信孤山欠幾遭盃因寒更滿句到淡方髙雪¶
滴晴簷雨松翻夜壑濤布衾雖似鐵猶念早趨朝¶
　五六儘佳三四幽淡¶
　　　月夜書懷　　　　　　　　　　陳傅良¶
送客門初掩收書室更虚新篁高過瓦凉月下臨除婦¶
病纔扶杖兒饞或餽魚今朝吾已過莫問夜何如¶
　尾句高不可言¶
<pb:KR4h0074_WYG_015-15a>¶
　　　暝色　　　　　　　　　　　劉克莊¶
暝色千邨静遥峰帯淺霞荷鋤歸别墅乞火到隣家疎¶
鼔聞更逺昏燈見字斜小軒風露冷自起灌蘭花¶
　　七言(十一首/)¶
　　　閣夜　　　　　　　　　　　杜　甫¶
嵗暮隂陽催短景天涯霜雪霽寒宵五更鼔角聲悲壯¶
三峽星河影動揺野哭千家聞戰伐夷歌幾處起漁樵¶
卧龍躍馬終黄土人事音書漫寂寥¶
<pb:KR4h0074_WYG_015-15b>¶
　三四東坡所賞世間此等詩惟老杜集有之¶
　　　暮歸¶
霜黄碧梧白鶴棲城上擊柝復烏啼客子入門月皎皎¶
誰家搗練風凄凄南渡桂水闕舟楫北歸秦川多鼔鼙¶
年過半百不稱意明日看雲還杖藜¶
　自是一種骨格風調又自是一種悲壯哀慘¶
　　　返照¶
楚王宫北正黄昏白帝城西過雨痕返照入江翻石壁¶
<pb:KR4h0074_WYG_015-16a>¶
歸雲擁樹失山村衰年肺病惟髙枕絶塞愁時早閉門¶
不可久留豺虎亂南方實有未招魂¶
　想必先得三四故以返照命題翻字失字詩眼也¶
　　　和周亷彦　　　　　　　　　張　耒¶
天光不動晚雲垂芳草初長襯馬蹄新月已生飛鳥外¶
落霞更在夕陽西花開有客時攜酒門冷無車出畏泥¶
修褉洛濱期一醉天津春浪緑浮堤¶
　三四不見着力自然渾成¶
<pb:KR4h0074_WYG_015-16b>¶
　　　夜泊¶
逺雁初歸楓葉乾孤舟晚繫岸邊灘淮聲夜静凌風壯¶
月色秋深照客寒疎拙功名甘濶畧飄零蹤跡但悲歎¶
不闗酒薄難成醉自是年來少所懽¶
　律熟句妥¶
　　　夜泊寧陵　　　　　　　　　韓　駒¶
汴水日馳三百里扁舟東下更開帆旦辭杞國風微北¶
夜泊寧陵月正南老樹挾霜鳴窣窣寒花垂露落𣯶𣯶¶
<pb:KR4h0074_WYG_015-17a>¶
茫然不悟身何處水色天光共蔚藍¶
　扁舟東下更開帆此是詩家合當下的句只一句中¶
　有進步猶云同是行人更分首也五六亦工¶
　　　夜坐　　　　　　　　　　　呂本中¶
所至留連不計程兩年堅卧厭南征荒城日短溪山靜¶
野寺人稀鸛雀鳴藥裹向人閒自好文書到眼病猶明¶
較量定力差精進夜夜蒲團坐五更¶
　　　夜雨　　　　　　　　　　　陸　游¶
<pb:KR4h0074_WYG_015-17b>¶
蕭蕭殘髪雪侵冠冉冉清愁用底寛把巻昏眸常欲閉¶
投床睡興却先䦨惟須酒沃相如渴未分人哀范叔寒¶
雨霽定知梅已動佩壺明日試尋看¶
　五六氣壯以第六句喚醒第五句也¶
　　　冬夜不寐　　　　　　　　　姜特立¶
宵柝迢迢驚睡魔靜思甘分老林坡忍饑只有嵇康嬾¶
扣角曾無寗戚歌不起妄心思世事只將閒意養天和¶
時人休説長生術學着長生事轉多¶
<pb:KR4h0074_WYG_015-18a>¶
　五六俱曠達¶
　　　秋夜偶書　　　　　　　　趙師秀¶
此生謾與蠧魚同白髪難收紙上功輔嗣易行無漢學¶
𤣥暉詩變有唐風夜長燈燼挑頻落秋老蟲聲聽不窮¶
多少故人天禄貴猶將寂寞歎揚雄¶
　三四有議論却不可以晚唐詩一例看若如此推去¶
　儘高¶
　　　呈蔣薛二友¶
<pb:KR4h0074_WYG_015-18b>¶
中夜清寒入緼袍一杯山茗當香醪禽翻竹葉霜初下¶
人立梅花月正高無欲自然心似水有營何止事如毛¶
春來擬約蕭閒客同上天台看海濤¶
　此等詩平正近世人甚誇之不深甫乾淳以前所作¶
　耳然尾句高灑¶
　¶
　¶
　瀛奎律髓巻十五¶
