# -*- mode: mandoku-view; -*-
#+TITLE: 瀛奎律髓
#+DATE: 2015-08-25 00:35:06.180619
#+PROPERTY: ID KR4h0074
#+PROPERTY: BASEEDITION WYG    
#+PROPERTY: JUAN 卷四十六
<pb:KR4h0074_WYG_046-1a>¶
欽定四庫全書¶
　瀛奎律髓巻四十六　　　　元　方回　編¶
　　俠少類¶
　昔司馬子長作游俠列傳余倣其意分俠少類¶
　　五言(八首/)¶
　　　雜詩　　　　　　　　　　　盧　象¶
君家御溝上垂柳夾朱門列鼎會中貴鳴珂朝至尊死¶
生在片議窮達獨一言須識苦寒士莫矜狐白温¶
<pb:KR4h0074_WYG_046-1b>¶
　此詩有古樂府之意格調甚髙前四句敘其富貴五¶
　六言其權勢之盛末句使之憐寒士也¶
　　　贈張建　　　　　　　　　　韓　翃¶
結客平陵下當年倚俠游傳看轆轤劍醉脱驌驦裘翠¶
羽雙鬟妾珠簾百尺樓春風坐相待晚日莫淹留¶
　雙鬟妾百尺樓本無足道亦見世間有此驕佚之人¶
　也以入俠少亦在乎時而已¶
　　　長安路¶
<pb:KR4h0074_WYG_046-2a>¶
長安九城路戚里五侯家結束趨平樂聯翩互狹斜髙¶
樓臨積水複道出繁花惟有相如宅蓬門度歲華¶
　詩法當如此前六句總説繁華結句却合歸之寂寞¶
　前一段全説書生氣味結句却合説豪貴不知此詩¶
　乃為佳也¶
　　　關山月　　　　　　　　　　霍　總¶
珠籠翡翠牀白晳侍中郎五日來花下雙童問道傍到¶
門車馬狹連夜管絃長毎笑東家子窺他宋玉墻¶
<pb:KR4h0074_WYG_046-2b>¶
　　　邯鄲俠少年　　　　　　　　鄭　鏦¶
夜渡濁河津衣中劒滿身兵符刼晉鄙匕首刺秦人報¶
士非無膽髙堂念有親昨緣秦苦趙來往大梁頻¶
　第六句有味¶
　　　少年行　　　　　　　　　　劉長卿¶
射飛誇侍獵行樂愛聯鑣薦枕青蛾豔鳴鞭白馬驕曲¶
房珠翠合深院管絃調日晚春風裏衣香滿路飄¶
　此詩似非長卿所作中四句太艶而淺末句頗可採¶
<pb:KR4h0074_WYG_046-3a>¶
　此題於其後不無少貶乃佳¶
　　　少年行　　　　　　　　　　林　寛¶
栁煙侵御道門映夾城開白日莫空過青春不再來報¶
讐衝雪去乘醉臂鷹迴看取歌鐘地殘陽滿壊臺¶
　三四本形容俠少汲汲皇皇為游樂之事不肯虚度¶
　時光幼時見人書此句以戒學堂兒曹其承上句即¶
　無正當之論不足采也不知乃為唐人林寛詩也¶
　　　少年　　　　　　　　　　　張　耒¶
<pb:KR4h0074_WYG_046-3b>¶
朱繩縛天狗白羽射旄頭新佩將軍印初成甲第樓絲¶
羅諸院夜鞍馬五陵秋惟有如霜鬢令君覽鏡愁¶
　格近古似陳宋¶
　　七言(九首/)¶
　　　贈王樞宻(一作中貴王樞/宻守澄宗姪也)　　　王　建¶
三朝行坐鎮相隨今日春宫見小時脱下御衣先試着¶
進來龍馬毎教騎長承宻㫖歸家少獨奏邊機出殿遲¶
自是姓同親向説九重争得外人知¶
<pb:KR4h0074_WYG_046-4a>¶
　　　聞説¶
桃花百葉不成春鶴筭千年也未神秦隴洲緣鸚鵡貴¶
王侯家為牡丹貧歌頭舞靣迴迴别鬢様眉心日日新¶
鼓動六街騎馬出相逢總是學狂人¶
　歎時世衰薄不務本長安富貴之家所知惟此而不¶
　知生熟好惡也¶
　　　寄丹陽劉太真　　　　　　　韓　翃¶
長安道上落花朝羡爾當年賞事饒下筯已憐鵞炙美¶
<pb:KR4h0074_WYG_046-4b>¶
開籠不少鴨(疑當/作雉)媒嬌春衣曉入青陽巷細馬初過皂¶
角橋相訪不辭千里遠西風好借木蘭橈¶
　　　富平少侯　　　　　　　　　李商隱¶
七國三邊未到憂十三身襲富平侯不收金彈抛林外¶
却惜銀牀在井頭綠樹轉燈珠錯落繡檀迴枕玉雕鎪¶
當關不報侵晨客新得佳人字莫愁¶
　　　丁年　　　　　　　　　　　王安石¶
丁年結客盛游從宛洛氊車處處逢吟盡物華愁筆老¶
<pb:KR4h0074_WYG_046-5a>¶
醉消春色愛酷濃壚間寂寞相如病鍛處荒凉叔夜慵¶
早晚青雲須自致立談平取徹侯封¶
　　　公子　　　　　　　　　　　楊　億¶
夾道青樓拂綵霓月軒宫袖按前溪錦鱗河伯供烹鯉¶
金距隣翁逐鬬雞細雨墊巾過柳市輕風側㡌上銅鞮¶
珊瑚擊碎牛心熟香草蘭芳客自迷¶
　　　公子　　　　　　　　　　　劉　筠¶
油壁香車隔渭橋黄山路遠苦相邀行庖㸑蠟雕胡熟¶
<pb:KR4h0074_WYG_046-5b>¶
永埒鋪金汗血驕别舘横陳張静婉期門長揖霍嫖姚¶
注鈎握槊曽無憚綠桂膏濃曉未銷¶
　　　公子　　　　　　　　　　　錢惟演¶
蓮勺交衢接荻園來時十里一開筵歌翻南國桃根曲¶
馬過章臺杏葉韉别殿對迴雙綬貴後門歸夜九枝然¶
閒隨翠幰欹烏㡌紫陌三條入栁煙¶
　　　公子　　　　　　　　　　　胡　宿¶
北第當衢㦸有衣巾帷鮮媚僕如犀萬錢供筯鳴鐘沸¶
<pb:KR4h0074_WYG_046-6a>¶
三組垂腰佩玉低座上賦鸚窮處士樓前盤馬小征西¶
去天尺五城南路此去青雲别有梯¶
　胡武平筆端髙爽似陸農師¶
　¶
　¶
　¶
　¶
　¶
<pb:KR4h0074_WYG_046-6b>¶
　¶
　¶
　¶
　¶
　¶
　¶
　¶
　瀛奎律髓巻四十六¶
