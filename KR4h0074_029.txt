# -*- mode: mandoku-view; -*-
#+TITLE: 瀛奎律髓
#+DATE: 2015-08-25 00:35:05.896747
#+PROPERTY: ID KR4h0074
#+PROPERTY: BASEEDITION WYG    
#+PROPERTY: JUAN 卷二十九
<pb:KR4h0074_WYG_029-1a>¶
欽定四庫全書¶
　瀛奎律髓巻二十九　　　元　方回　編¶
　　旅况類¶
　易旅卦曰旅瑣瑣斯其所取災男子生而有四方之¶
　志寧終老守鄉井乎一有所役而不能遽歸則有旅¶
　𤨏𤨏之憂雖富貴得志猶不無鞅掌之歎而况於貧¶
　賤不得志之人此旅况詩所以作也¶
　　五言(五十七首/)¶
<pb:KR4h0074_WYG_029-1b>¶
　　　晚次樂鄉縣　　　　　　　陳子昂¶
故鄉杳無際日暮且孤征川原迷舊國道路入邊城野¶
戍荒煙斷深山古木平如何此時恨噭噭夜猿鳴¶
　起兩句言題中四句言景末兩句擺開言意盛唐詩¶
　多如此全篇渾雄齊整有古味¶
　　　初發道中寄逺　　　　　　張九齡¶
日夜鄉山逺秋風復此時舊聞胡馬思今聽楚猿悲念¶
别朝昏苦懷歸嵗月遲壯圖空不息常恐鬢如絲¶
<pb:KR4h0074_WYG_029-2a>¶
　雅淡有味¶
　　　初入湘中有喜¶
征鞍窮郢路歸棹入湘流望鳥惟貪疾聞猿亦罷愁兩¶
邊楓作岸數處橘為洲卻計從來憶翻疑夢裏遊¶
　此以還鄉漸近為喜張丞相曲江人也¶
　　　初發曲江溪中¶
溪流清且深松石復登臨正爾可嘉處胡為無賞心我¶
猶不忍别物亦有縁侵自匪常行邁誰能知此音¶
<pb:KR4h0074_WYG_029-2b>¶
　後六句無一字粘帶景物謂之似韋蘇州非頂門鉅¶
　眼不識也¶
　　　江漢　　　　　　　　　　　杜　甫¶
江漢思歸客乾坤一腐儒片雲天共逺永夜月同孤落¶
日心猶壯秋風病欲蘇古來存老馬不必取長途¶
　此詩余幼而學書有此古印本為式云杜牧之書也¶
　味之久矣愈老而愈見其工中四句用雲天夜月落¶
　日秋風皆景也以情貫之共逺同孤猶壯欲蘇八字¶
<pb:KR4h0074_WYG_029-3a>¶
　絶妙世之能詩者不復有出其右矣○公之意自比¶
　於老馬雖不能取長途而猶可以知道釋惑也¶
　　　嵗暮¶
嵗暮逺為客邊隅還用兵煙塵犯雪嶺鼔角動江城天¶
地日流血朝廷誰請纓濟時敢愛死寂寞壯心驚¶
　明皇妃子之酣淫林甫國忠之狡賊養成漁陽之變¶
　史思明繼之回紇掎之吐蕃踵之四方藩鎮不臣盜¶
　賊蠭起老杜卒於大厯五年庚戌自天寳十四年乙¶
<pb:KR4h0074_WYG_029-3b>¶
　未始亂流離凡十六年唐中葉衰矣卻只成就得老¶
　杜一部詩也不知終始不亂老杜得時行道如姚宋¶
　此一部杜詩不過如其祖審言能雅歌詠治象耳不¶
　過皆何將軍山林李監宅等詩耳寧有如今一部詩¶
　乎然則亦可發一慨也¶
　　　久客¶
覊旅知交態淹留見俗情衰顔聊自哂小吏最相輕去¶
國哀王粲傷時哭賈生狐狸何足道豺虎正縱横¶
<pb:KR4h0074_WYG_029-4a>¶
　前四句似是為小人所忽而有此歎後四句乃謂吾¶
　之客况如王粲之哀賈生之哭為天下事不能平也¶
　豺虎未盡豈與鼠子較分寸乎¶
　　　山館¶
南國晝多霧北風天正寒路危行木杪身逺宿林(一作/雲)¶
端山鬼吹燈滅厨人語夜闌雞鳴問前館世亂敢求安¶
　此廣徳元年癸卯老杜以嚴武再鎮西川卻領妻子¶
　自梓州趨成都時詩也前有三詩亦云不成向南國¶
<pb:KR4h0074_WYG_029-4b>¶
　復作遊西川又云棧懸斜避石橋斷卻尋溪何日干¶
　戈盡飄飄愧老妻辛苦之態備焉時年五十二嵗¶
　　　去蜀¶
五載客蜀郡一年居(一作/歸)梓州如何關塞阻轉作瀟湘¶
遊世(一作/萬)事已黄髪殘生隨白鷗安危大臣在不必淚¶
長流¶
　公以乾元二年己亥棄官之秦州冬自同谷入蜀上¶
　元元年庚子二年辛丑皆在成都時則嚴武帥蜀依¶
<pb:KR4h0074_WYG_029-5a>¶
　之寳應元年壬寅自綿州至梓州則嚴武去蜀矣晚¶
　秋既迎家至梓廣徳元年癸卯亦在梓州嚴武再鎮¶
　成都辟入幕府廣徳二年甲辰在成都永泰元年乙¶
　巳嚴武卒乃再遊東川除京兆功曹不赴大厯六年¶
　丙午移居䕫州起句所以云五載客蜀郡一年居梓¶
　州也世事已黄髪此句哀甚尾句則為大臣者賢否¶
　亦可見矣¶
　　　宿關西客舍寄山東嚴許二山人時天寳髙道¶
<pb:KR4h0074_WYG_029-5b>¶
　　　舉徴　　　　　　　　　　　岑　參¶
雲送關西雨風傳渭北秋孤燈燃客夢寒杵搗鄉愁灘¶
上思嚴子山中憶許由蒼生今有望飛詔下林丘¶
　本集題字頗繁以半山唐選正之燃搗二字眼突¶
　　　秋館雨後得兄弟書即事　　　戎　昱¶
弟兄書忽到一夜喜兼愁空館忽聞雨貧家怯到秋坐¶
中孤燭暗窗外數螢流試以他鄉事明朝問子由¶
　第四句佳甚¶
<pb:KR4h0074_WYG_029-6a>¶
　　　長安逢故人　　　　　　　　郎士元¶
數年音信斷不意在長安馬上相逢久人中欲認難一¶
官今懶道雙鬢竟羞㸔莫問生涯事只應持釣竿¶
　三四絶妙¶
　　　酧程近秋夜即事見贈¶
長簟迎風早空城淡月華星河秋一鴈砧杵夜千家節¶
候㸔應晚心期卧巳賖向來吟秀句不覺已鳴鴉¶
　砧杵夜千家必旅中¶
<pb:KR4h0074_WYG_029-6b>¶
　　　旅遊傷春　　　　　　　　　李昌符¶
酒醒鄉關逺迢迢聽漏終曙分林影外春盡雨聲中鳥¶
倦江村路花殘野㟁風十年成底事羸馬厭西東¶
　第四句最佳¶
　　　洛陽早春　　　　　　　　　顧　况¶
何地避春愁終年憶舊遊一家千里外百舌五更頭客¶
路偏逢雨鄉山不入樓故園桃李月伊水向東流¶
　三四粧砌甚佳不覺為俳第五句尤可喜¶
<pb:KR4h0074_WYG_029-7a>¶
　　　客中　　　　　　　　　　　于武陵¶
楚人歌竹枝遊子淚沾衣異國久為客寒宵頻夢歸一¶
封書未返千樹葉皆飛南過洞庭水更應消息稀¶
　久客而夢歸家人之常愈逺則愈難得家書尾句意¶
　似又髙也¶
　　　友人南遊不囘¶
相思春樹繚千里各依依鄠杜月頻滿瀟湘人未歸桂¶
花風半落煙草蝶雙飛一别無消息水南蹤跡稀(鄠音/户京)¶
<pb:KR4h0074_WYG_029-7b>¶
(兆府有/鄠縣)¶
　　　秦原早望　　　　　　　　　李　頻¶
一沗鄉書薦長安未得回年光逐渭水春色上秦臺燕¶
掠平蕪去人衝細雨來東風生故里又過幾花開¶
　其思優游而不深怨可取¶
　　　歸渡洛水　　　　　　　　　皇甫冉¶
暝色赴春愁歸人南渡頭渚煙空翠合灘月碎江流澧¶
浦饒芳草滄波有釣舟誰知放歌客此意正悠悠¶
<pb:KR4h0074_WYG_029-8a>¶
　詩第一句難得好如此詩赴字已見詩話所評與酒¶
　渴愛江清四更山吐月並是起句便絶佳者¶
　　　泛舟　　　　　　　　　　劉方平¶
林塘夜發舟蟲響荻颼颼萬影皆因月千聲各為秋嵗¶
華空復晚鄉思不堪愁西北浮雲外伊川何處流¶
　中四句皆好各字尤妙¶
　　　江上逢司空曙　　　　　　李　端¶
共有髫年故相逢萬里餘新春兩行淚故國一封書夏¶
<pb:KR4h0074_WYG_029-8b>¶
口㠶初落潯陽鴈正疎唯應執杯酒暫食漢江魚¶
　詩律明瑩¶
　　　秋日陜州道中　　　　　　　顧非熊¶
孤客秋風裏驅車入陜西關河午時路村落一聲雞樹¶
勢飄秦逺天形到岳低誰知我名姓來徃自凄凄¶
　父顧况詩入選此其子詩又入選亦可嘉也起句悲¶
　壯中四句稱之末句酸楚乃旅中真味不容掩也¶
　　　薊北旅思　　　　　　　　　張　籍¶
<pb:KR4h0074_WYG_029-9a>¶
日日望鄉國空歌白苧詞長因送人處憶得别家時失¶
意還獨語多愁只自知客亭門外柳折盡向南枝¶
　此張司業集中第一首詩三四真佳句司業姑蘇人¶
　故云空歌白苧詞¶
　　　夜到漁家¶
漁家在江口潮水入柴扉行客欲投宿主人猶未歸竹¶
深村路逺月出釣船稀遥見尋沙岸秋風動草衣¶
　　　宿臨江驛¶
<pb:KR4h0074_WYG_029-9b>¶
楚驛南渡口夜深來客稀月明見潮上江靜覺鷗飛旅¶
宿今已逺此行猶未歸離家久無信又聽搗征衣¶
　此二首規格相似劉長卿有一首亦然¶
　　　舟行寄李湖州¶
客愁無次第川路重辛勤藻密行舟澁灣多轉楫頻薄¶
遊空感惠失計自憐貧煩誦汀洲句時時慰逺征¶
　三四切於湖州水路五六旅况可憐¶
　　　江樓望歸(時避賊/在越中)　　　　　　白居易¶
<pb:KR4h0074_WYG_029-10a>¶
滿眼江雲色月明樓上人旅愁春入越鄉思夜歸秦道¶
路通荒服田園隔賊塵悠悠滄海畔十載避黄巾¶
　此少年作已自成就如此¶
　　　暮過山村　　　　　　　　　賈　島¶
數里聞寒水山家少四鄰怪禽啼曠野落日恐行人初¶
月未終夕邊烽不過秦蕭條桑柘外煙火漸相親¶
　怪禽落日一聨善言覊旅之味詩無以復加初月未¶
　終夕則村落之黒尤早邊烽不過秦似是西邊冦事¶
<pb:KR4h0074_WYG_029-10b>¶
　始息初有人煙處¶
　　　旅遊¶
此心非一事書札若為傳舊國别多日故人無少年空¶
巢霜葉落疎牖水螢穿留得林僧宿中宵坐黙然¶
　起句十字謂心緒甚多鄉書難冩頷聨十字謂别鄉¶
　之久故人皆老成真竒語也景聨言蕭索之味結句¶
　謂之有僧為伴深夜無言其酸苦至矣詩法卻自整¶
　峭如第五句空巢霜葉落乃謂鳥巢既空葉落於巢¶
<pb:KR4h0074_WYG_029-11a>¶
　之中其深僻如此¶
　　　寄韓湘¶
過嶺行多少潮州瘴滿川花開南去後水凍北歸前望¶
鷺吟登閣聽猿淚滿船相思堪靣話不着尺書傳¶
　昌黎寄韓湘云知汝逺來應有意好收吾骨瘴江邊¶
　然昌黎終得生還湘亦重骨肉之義可敬也¶
　　　宿孤館¶
落日投村戍愁生為客途寒山晴後綠秋月夜來孤橘¶
<pb:KR4h0074_WYG_029-11b>¶
樹千株在漁家一半無自知風水靜舟繫岸邊蘆¶
　三四自然浪仙詩似此平易者少五六似是産橘之¶
　地曽經兵火矣¶
　　　泥陽館¶
客愁何併起暮送故人囘廢館秋螢出空城寒雨來夕¶
陽飄白露樹影掃青苔獨坐離懐慘孤燈照不開¶
　此三詩亦能道旅中事浪仙愛説樹影掃地詩思甚¶
　幽¶
<pb:KR4h0074_WYG_029-12a>¶
　　　客遊旅懷　　　　　　　　　姚　合¶
客行無定止終日路岐間馬為賖來貴僮因借得頑詩¶
書愁觸雨店舍喜逢山舊業嵩陽下三年未得還¶
　三四道理是如此但晚唐詩句法字面多一同即太¶
　爛行來坐得沽來買得可厭也¶
　　　曉泊江戍　　　　　　　　　楊　憑¶
放棹依遥戍清湘急晚流若為南浦宿逢此北風秋雲¶
月孤鴻晚關山幾路愁年年不得意零露濕芳洲¶
<pb:KR4h0074_WYG_029-12b>¶
　味此詩意元題中曉泊當作晚泊¶
　　　落日悵望　　　　　　　　　馬　戴¶
孤雲與歸鳥千里片時間念我一何滯辭家久未還㣲¶
陽下喬木逺色隱秋山臨水不敢照恐驚平昔顔¶
　詩話謂㣲陽下喬木逺燒入秋山為一實一虛似體¶
　貼句今攷戴集乃不然只如此十字自好¶
　　　向隅　　　　　　　　　　　韓　偓¶
守道得途遲中兼遇亂離剛腸成繞指𤣥鬢轉垂絲客¶
<pb:KR4h0074_WYG_029-13a>¶
路少安處病床無穩時弟兄消息絶獨斂向隅眉¶
　致光遇朱全忠之亂始謫濮州尋客湖南又入閩依¶
　王審知而卒其情懷可憐也¶
　　　秋夜晚泊　　　　　　　　　杜荀鶴¶
一望一愴然蕭然起暮天逺山横落日歸鳥度平川家¶
是去秋别月當今夜圓漁翁似相伴徹曉葦叢邊¶
　三四極宏濶荀鶴詩所少也¶
　　　送客　　　　　　　　　　　江　蒍¶
<pb:KR4h0074_WYG_029-13b>¶
明月孤舟逺吟髭鑷更華天形圍澤國秋色露人家水¶
館螢交影霜洲橘委花何當尋舊隱泉石好生涯(鑷一/作摘)¶
　江蒍處士江南人楊徽元㣲之有弔江蒍詩題曰送¶
　客而其意似是旅中三四眼工露字尤妙¶
　　　久客　　　　　　　　　　　俞汝尚¶
久客西城裏人家似舊鄰衆知趨事嬾僧厭打門頻倦¶
枕費牕燭閒書破硯塵隂晴消白日門巷忽青春(閒一/作開)¶
　俞公汝南辭王安石御史不拜致仕其節髙於人多¶
<pb:KR4h0074_WYG_029-14a>¶
　矣詩句遒美久客無憾¶
　　　二十三日立秋夜行泊林里港　張　耒¶
淅淅曉風起孤舟愁思生蓬窗一螢過葦㟁數蛩鳴老¶
大畏為客風波難計程家人夜深語應念客猶征¶
　宛丘詩大抵不事雕琢自然有味¶
　　　發長平¶
歸舟川上渡去翼望中迷野水侵官道春蕪沒斷堤川¶
平雙槳上天濶一㠶西無酒消覊恨詩成獨自題¶
<pb:KR4h0074_WYG_029-14b>¶
　雖自然無不工處¶
　　　正月二十日夢在京師¶
客睡何輾轉青燈暗又明春雲藏澤國夜雨嘯山城許¶
國有寸鐵耕田無一成朦朧五更夢俄頃踏如京¶
　三四字眼工五六又出竒不拘常調¶
　　　晚泊襄邑¶
月暗風林靜斗垂霜夜清疎燈隔樹小暗水厯船鳴學¶
字聲形苦紬書卜築輕此身南北慣隨處有平生¶
<pb:KR4h0074_WYG_029-15a>¶
　　　柘城道中(元註陳宋/大水之後)¶
欲雪日易晚不風寒更清崩橋斷官道積水入空城屏¶
翳野初燒降丘民始耕冬暉疾於鳥汲汲暝途征¶
　　　赴宣城守吳興道中¶
秋野連雲靜三吳稻熟時風江客帆疾晴野鴈行遲草¶
木霜天曉山川澤國卑宣城不負汝好繼謝公詩¶
　　　白羊道中¶
日出客心喜路平人足輕風髙不成冷雨過有餘清水¶
<pb:KR4h0074_WYG_029-15b>¶
落溪魚出村深田鸛鳴勝遊須秀句多愧謝宣城¶
　凡道中詩皆可入覊旅但欣戚㣲不同耳宛丘詩無¶
　不自然於自然之中卻必有一聨二聨工當細觀之¶
　　　山口　　　　　　　　　　　陳師道¶
重霧真成雨疎簾不隔風青林擁紅樹家鶩雜賓鴻漁¶
屋渾環水晴湖半落東徃來成一老猶在半途中¶
　三四句中有對五六渾字半字有眼¶
　　　邯鄲道中夜行阻風　　　　　鄧忠臣¶
<pb:KR4h0074_WYG_029-16a>¶
欲㵼懸河雨先號㧞木風問津尨吠處覔路電光中徒¶
御憂羣盜兒童笑拙翁當知步兵哭初不為途窮¶
　鄧忠臣長沙人有玉池集予讀張宛丘同文唱和見¶
　其詩甚佳後買其集于杭詩多有可人語此首三四¶
　最佳而新¶
　　　艤船當和江口待風　　　　　賀　鑄¶
一葉寄津口怒濤安可乘朝風占酒斾夜㸑乞漁燈牛¶
渚逢新月秦淮想結冰故人他夕夢歌吹滿金陵¶
<pb:KR4h0074_WYG_029-16b>¶
　元註庚午十二月厯陽賦乃元祐五年○三四一聨¶
　盡江河阻風之態¶
　　　秦淮夜泊(元註辛未正月晦/賦乃元祐六年)¶
宫栁動春條秦淮生暮潮樓臺見新月燈火上雙橋隔¶
岸開朱箔臨風弄紫簫誰憐逺遊子心斾正揺揺¶
　想見太平時節近元宵處必有此景惟賀公樂府老¶
　手尤能言其情¶
　　　簡同行翁靈舒　　　　　　　趙師秀¶
<pb:KR4h0074_WYG_029-17a>¶
久晴灘磧衆舟楫後先行終日不相見與君如各程水¶
禽多雪色野笛忽秋聲若有新成句溪流合讓清¶
　五六伶俐然猶不甚髙逺¶
　　　徳安道中¶
飡餘行數步稍覺一身和蠶月人家閉春山瀑布多鶯¶
啼聲出樹花落片隨波前路東林近慚因捧檄過¶
　此乃江州徳安縣所以云前路東林近尾句妥婉¶
　　　宿鄔子寨下　　　　　　　　翁　巻¶
<pb:KR4h0074_WYG_029-17b>¶
已謁龍君廟明朝早過湖傍沙船盡泊經火地多枯秋¶
至昏星易空長楚月孤蕭條村戍闊更㸃有如無¶
　第五句新¶
　　　泊舟龍游¶
未得橋開鎻去船難自由渚禽飛入竹山葉下随流忽¶
見秋風喜還成嵗旱愁卧聞篙子説明日到衢州¶
　三四乃一句法¶
　　　閩中秋思¶
<pb:KR4h0074_WYG_029-18a>¶
客愁無定跡幾處冐風埃逢得家鄉便憑將信息回海¶
煙蠻樹濕秋雨瘴花開舊日越王國吾今身再來¶
　五六似張司業¶
　　　旅泊¶
幾日溪蓬下低垂困水程喜因山縣泊畧向岸汀行聞¶
笛生覊思㸔松減宦情遥知此夜月必照故山明¶
　第六句新美¶
　　　客中　　　　　　　　　　　劉克莊¶
<pb:KR4h0074_WYG_029-18b>¶
漂泊何須逺離鄉即旅人炊薪嘗海品書刺謁田鄰家¶
寄寒衣少山來曉夢頻小兒仍病瘧詩句竟無神¶
　第四句近乎謁客丐索之徒恐後村戲言不應少年¶
　為客乃至如此茍賤也¶
　　七言(二十二首/)¶
　　　長安春望　　　　　　　　　盧　綸¶
東風吹雨過青山卻望千門草色閒家在夢中何日到¶
春來江上幾人還川原繚繞浮雲外宫闕參差落照間¶
<pb:KR4h0074_WYG_029-19a>¶
誰念為儒逢世難獨將衰鬢客秦關¶
　能言久客都城之意¶
　　　南海旅次　　　　　　　　　曹　松¶
憶歸休上越王臺歸思臨髙不易裁為客正當無鴈處¶
故園誰道有書來城頭早角吹霜盡郭裏殘潮蕩月囘¶
心似百花開未得年年爭向被春催¶
　後四句平正¶
　　　巴興作　　　　　　　　　　賈　島¶
<pb:KR4h0074_WYG_029-19b>¶
三年未省聞鴻呌九月何曽見草枮寒暑氣均思白社¶
星辰位正憶皇都蘇卿持節終還漢葛相行師自渡瀘¶
鄉味朔山林果别北歸期掛海㠶孤¶
　此蜀中思北歸而作也可入旅思類¶
　　　旅次洋州寓居郝氏園林　　　方　干¶
舉目縦然非我有思量似在故山時鶴盤逺勢投孤嶼¶
蟬曵殘聲過别枝凉月照窗敧枕倦澄泉遶石泛觴遲¶
青雲未得平行去夢到江南身旅覊¶
<pb:KR4h0074_WYG_029-20a>¶
　三四絶佳𤣥英一集詩此聨為冠¶
　　　訪同年虞部李郎中　　　　　韓　偓¶
䇿蹇相尋犯雪泥厨煙未動日平西門庭野水䙰褷鷺¶
鄰里頹墻吚喔雞未入慶霄君擇肉畏逢華轂我吹虀¶
地爐貰酒成狂醉更覺襟懷得䘮齊¶
　　　春陰獨酌寄同年李郎中¶
春陰漠漠土膏潤春雪㣲㣲風意和閒嗤入甲奔競熊¶
醉唱落調漁樵歌詩道揣量疑可進宦情刓缺轉無多¶
<pb:KR4h0074_WYG_029-20b>¶
酒酣狂興依然在其奈千莖鬢雪何¶
　昇平之旅猶或以窮而悲亂離之旅窮且特甚烏得¶
　不深悲乎致光此二詩尚能自擇¶
　　　江邊有寄　　　　　　　　　羅　隱¶
江邊舊業半凋殘每軫歸心即萬端狂折野梅山店暖¶
醉聽村笛酒樓寒只言聖代謀身易爭奈貧儒得路難¶
同病同憂更何事為君提筆畫漁竿¶
　五六淺近昭諌詩愛如此亦一時直道心事者¶
<pb:KR4h0074_WYG_029-21a>¶
　　　秋宿臨江驛　　　　　　　　杜荀鶴¶
南來北去二三年年去年來兩鬢斑舉世盡從愁裏老¶
誰人肯向死前閒漁舟火影寒歸浦驛路鈴聲夜過山¶
身事未成歸未得聽猿鞭馬入長關¶
　三四世俗所傳¶
　　　殘冬客次資陽江　　　　　　王　巖¶
淡雲殘雪簇江天䇿蹇遲囘客興䦨持鉢老僧來呪水¶
倚船商女待搬灘沙翹白鷺非眞靜竹映繁梅奈苦寒¶
<pb:KR4h0074_WYG_029-21b>¶
阮籍莫嗟岐路異舊山溪畔有漁竿¶
　王巖宋初人隱居蜀川此詩第四句新第五句雖破¶
　壞白鷺亦良是¶
　　　次御河寄城北㑹上諸友　　　王安石¶
客路花時秪攪心行逢御水半晴陰背城野色雲邊盡¶
隔屋春聲樹外深香草已堪囘歩履午風聊復散衣襟¶
憶君載酒相追處紅蕚青跗定滿林¶
　細潤之中於五六下慢字眼¶
<pb:KR4h0074_WYG_029-22a>¶
　　　度麾嶺寄莘老¶
區區隨傳換冬春夜半懸崖托此身豈慕王尊能許國¶
直縁毛義欲私親施為已壞平生學夢想猶歸寂寞濱¶
風月一歌勞者事能明吾意可無人¶
　麾嶺在績溪入歙縣之界公又有詩云曉渡藤溪霜¶
　落後夜過翬嶺月明中麾又作此翬字¶
　　　葛溪驛¶
缺月昏昏漏未央一燈明滅照秋牀病身最覺風霜早¶
<pb:KR4h0074_WYG_029-22b>¶
歸夢不知山水長坐感嵗時歌慷慨起㸔天地色凄凉¶
鳴蟬更亂行人耳正抱踈桐葉半黄¶
　半山詩如此慷慨者少卻似江西人詩¶
　　　二十三日即事　　　　　　　張　耒¶
已逢嫵媚散花峽不怕艱危道士磯啼鳥似逢人勸酒¶
好山如為我開眉風標公子鷺得意䟦扈將軍風斂威¶
到舍將何作歸遺江山收得一囊詩¶
　此離黄州貶所作頗似去險即夷為喜耳¶
<pb:KR4h0074_WYG_029-23a>¶
　　　自海至楚途寄馬全玉¶
蕭蕭晚雨向風斜村逺荒凉三四家野色連雲迷稼穡¶
秋聲催曉起蒹葭愁如夜月長隨客身似飛鴻不記家¶
極目相望何處是海天無際落殘霞¶
　文潛詩大抵圓熟自然¶
　　　宿泗州戒壇院(元註天然/丹霞也)¶
樓上鳴鐘門夜扄風簷送雨入疎櫺老僧坐睡依深壁¶
童子持經守暗燈千里塵埃長旅泊五年憂患困侵陵¶
<pb:KR4h0074_WYG_029-23b>¶
誰知避世天然子一見禪翁便服膺¶
　　　登城樓¶
沙雨初乾布褐輕獨披衰蔓步髙城天晴海上峰巒出¶
野暗人家燈火明歸鳥各尋芳樹去夕陽㣲照逺村耕¶
登樓已恨荆州逺况復安仁白髪生¶
　此二詩皆自然雋永人所難能者獨以易言之¶
　　　宿柴城　　　　　　　　　　陳師道¶
卧埋塵葉走風煙齒豁頭童不記年起倒不供聊應俗¶
<pb:KR4h0074_WYG_029-24a>¶
髙低莫可只随緣鼕鼕逺鼓三行夜隱隱平湖四接天¶
枕底波濤篷上雨故將覊思到愁邊¶
　此后山赴棣教時詩第七句尤竒愚按范石湖尾句¶
　有云灘聲悲壯夜蟬咽併入小窗供不眠與后山此¶
　詩尾句拍調意味俱相似¶
　　　舟行遣興　　　　　　　　陳與義¶
㑹稽尚隔三千里臨賀初盤一百灘殊俗問津言語異¶
長年為客路岐難背人山嶺重重去照鷁梅花樹樹殘¶
<pb:KR4h0074_WYG_029-24b>¶
酌酒柂樓今日意題詩船壁後來㸔¶
　　　度嶺¶
年律將窮天地温兩州風氣此横分已吟子美湖南句¶
更擬東坡嶺外文隔水叢梅疑是雪近人孤嶂欲生雲¶
不愁去路三千里少住林間㸔夕曛¶
　欲生雲用老杜假山詩也¶
　　　次韻謝吕居仁(居仁寓/賀州)¶
别君不覺嵗時荒豈意相逢魑魅鄉篋裏詩書總零落¶
<pb:KR4h0074_WYG_029-25a>¶
天涯形貌各昻藏江南今嵗無烽火嶺表窮冬有雪霜¶
倘可卜鄰吾欲往草茅為蓋竹為梁¶
　讀諸家詩忽到后山簡齋猶捨培塿而瞻太華不勝¶
　髙聳自是一種風調¶
　　　離建　　　　　　　　　　鞏仲至¶
旅中多得早朝晴野潤衣襟苦未清時時數㸃雨猶落¶
隱隱一聲雷不驚山入夏來差覺老花從春去久無情¶
長汀又涉來時路麥隴桑村小問程¶
<pb:KR4h0074_WYG_029-25b>¶
　中四句皆佳仲至詩每每新異新則不陳異則不俗¶
　　　十里　　　　　　　　　　　趙師秀¶
烏紗巾上是黄塵落日荒原更恐人竹裏怪禽啼似鬼¶
道傍枯木祭為神亦知逺役能添老無奈髙眠不救貧¶
此地到城惟十里明朝難得自由身¶
　此乃赴髙安推官時詩未至郡十里所作中四句皆¶
　可喜¶
　瀛奎律髓巻二十九¶
