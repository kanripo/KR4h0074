# -*- mode: mandoku-view; -*-
#+TITLE: 瀛奎律髓
#+DATE: 2015-08-25 00:35:05.420343
#+PROPERTY: ID KR4h0074
#+PROPERTY: BASEEDITION WYG    
#+PROPERTY: JUAN 卷三
<pb:KR4h0074_WYG_003-1a>¶
欽定四庫全書¶
　瀛奎律髓巻三　　　　　　元　方回　編¶
　　懷古類¶
　懷古者見古迹思古人其事無他興亡賢愚而已可¶
　以為法而不之法可以為戒而不之戒則又以悲夫¶
　後之人也齊彭殤之修短忘堯桀之是非則異端之¶
　説也有仁心者必為世道計故不能自黙於斯¶
　焉¶
<pb:KR4h0074_WYG_003-1b>¶
　　五言(三十二首/)¶
　　　白帝懷古　　　　　　　　　陳子昂¶
日落滄江晚停橈問土風城臨巴子國臺没漢王宫荒¶
服猶周甸深山尚禹功巖懸青壁斷地險碧流通古木¶
生雲際歸帆出霧中川途去無限客坐思何窮¶
　律詩自徐陵庾信以來亹亹尚工然猶時拗平仄唐¶
　太宗時多見初學記中漸成近體亦未脱陳隋間氣¶
　習至沈佺期宋之問而律詩整整矣陳子昂感遇古¶
<pb:KR4h0074_WYG_003-2a>¶
　詩三十八首極為朱文公所稱天下皆知其能為古¶
　詩一掃南北綺靡殊不知律詩極精此一篇置之老¶
　杜集中亦恐難别乃唐人律詩之祖如沈如宋如老¶
　杜之大父審言併子昂四家觀之可也盖皆未有老¶
　杜以前律詩¶
　　　峴山懐古¶
秣馬臨荒甸登髙覽舊都猶悲墮淚碣尚想卧龍圗城¶
邑遥分楚山川半入吳邱陵徒自出賢聖已凋枯野樹¶
<pb:KR4h0074_WYG_003-2b>¶
蒼煙斷津樓晚氣孤誰知萬里客懐古正踟蹰¶
　此老杜以前律詩悲壯感慨即無纎巧砌甃邱陵徒¶
　自出一句疑有誤字¶
　　　金陵懐古　　　　　　　　　劉禹錫¶
潮落冶城渚日斜征虜亭蔡洲新草綠幕府舊煙青興¶
廢由人事山川空地形後庭花一曲幽(一作/憂)怨不堪聽¶
　每讀劉賔客詩似乎百十選一以傳諸世者言言精¶
　確前四句用四地名而以潮日草煙附之第五句乃¶
<pb:KR4h0074_WYG_003-3a>¶
　　一篇之斷案也然後應之曰山川空地形而末句乃¶
　寓悲愴其妙如此¶
　　　項亭懐古　　　　　　　　　　竇　常¶
力取誠多難天亡路亦窮有心裁帳下無面到江東命¶
阨留騅處年銷逐鹿中漢家神器在須廢拔山功¶
　五竇之長也此詩句句有議論用字無一不工¶
　　　經故人舊居　　　　　　　　　儲嗣宗¶
萬里訪遺塵鶯聲淚濕巾古書無主散廢宅與山隣宿¶
<pb:KR4h0074_WYG_003-3b>¶
草風悲夜荒村月弔人凄涼問殘栁今日為誰春¶
　三四佳¶
　　　送康紹歸建業　　　　　　　周　賀¶
南朝秋色滿君去意如何帝業空城在民田壊塚多月¶
圎䑓獨上栗綻寺頻過籬下西江水相思見白波¶
　三四眼前事亦不可少¶
　　　經費拾遺所居呈封員外　　　李羣玉¶
雲卧竟不起少微空隕光惟應孔北海為立鄭公鄉舊¶
<pb:KR4h0074_WYG_003-4a>¶
館莓苔合幽齋松菊荒空遺書帶草日日上堦長¶
　三四用一事貫串老杜有此體嘉樹傳角弓詩是也¶
　　　武侯廟古柏　　　　　　　　李商隠¶
蜀相堦前柏龍蛇捧閟宫隂成外江畔老向惠陵東大¶
樹思馮異甘棠憶召公葉凋湘燕雨枝折海雞風玉壘¶
經綸逺金刀厯數終誰將出師表一為問昭融¶
　五六善用事玉壘金刀之偶尤工末句候考¶
　　　陳後主宫¶
<pb:KR4h0074_WYG_003-4b>¶
𤣥武開新苑龍舟燕幸頻渚蓮參法駕沙鳥犯鉤陳夀¶
獻金莖露歌翻玉樹塵夜來江令醉别詔宿臨春¶
　鈎陳星後宫之象亦左右宿衞之象¶
　　　過陶徵君舊居　　　　　　　崔　塗¶
陶令曾居此弄琴遺世情田園三畆綠軒冕一銖輕衰¶
栁自無主白雲猶可耕不隨陵谷變應只有髙名¶
　荒淫亡國之主姦邪誤國之臣詩人必詆其遺跡而¶
　數其罪至於英主賢臣則美之不容口其或子孫已¶
<pb:KR4h0074_WYG_003-5a>¶
　微陵谷已變猶惓惓焉傷悼悲痛讀此詩者可以類¶
　推矣然後知善不可不修惡不可不戒無曰莊生齊¶
　物而可以懵然於身後也¶
　　　題倪居士舊居¶
儒翁九十餘舊向北山居生寄一壺酒死留千巻書欄¶
摧新竹少池淺故蓮疎但有子孫在帶經還荷鉏¶
　子孫之賢不肖天也雖聖賢亦無如之何張芸叟詩¶
　云兒童不識字耕稼魏公莊魏鄭公之後至不識字¶
<pb:KR4h0074_WYG_003-5b>¶
　亦奈何哉¶
　　　過昭君故宅¶
以色靜胡塵名還異衆嬪免勞征戰力無媿綺羅身骨¶
竟埋青塚魂應怨畫人不堪逢舊宅零落對江濵¶
　只第一句已感慨青塚之句本非竒異第六句一喚¶
　醒併第五句亦精神魂應怨畫人妙甚妙甚¶
　　　題豪家故池　　　　　　　　吳　融¶
嵗乆無泉引春來仰雨流萍乾粘朽檻沙淺露沉舟照¶
<pb:KR4h0074_WYG_003-6a>¶
影人何在持竿客寄游翛然興廢外囘首謝眠鷗¶
　第五句最感慨謂其家歌舞之類今安在哉¶
　　　經廢宅　　　　　　　　　　杜荀鶴¶
人生當貴盛修徳可延之不慮有今日爭教無破時蘚¶
斑題字壁花發帶巢枝何况髙原上荒墳與折碑¶
　荀鶴詩首首相似定是頷聨作一串景聫體物¶
　　　南游有感¶
杜陵無厚業不得駐車輪重到曾游處多非舊主人東¶
<pb:KR4h0074_WYG_003-6b>¶
風千嶺樹西日一洲蘋又渡湘江水湘江水復春¶
　三四有無窮之味不必指言何代何人而感舊懐今¶
　之意自見¶
　　　過侯王故第¶
過此一酸辛行人淚有痕獨殘新碧樹猶擁舊朱門歌¶
歇雲初散簷空燕尚存不知彈鋏客何處感新恩¶
　第六句即劉夢得舊時王謝燕之意也猶渾厚未露¶
　至尾句則全是夢得燕句意賔客皆何所徃乎¶
<pb:KR4h0074_WYG_003-7a>¶
　　　懐古眺望　　　　　　　　　宋　祁¶
城闉聊屬眺千古恨悠悠夏享空䑓毁韓亡故社留(釣/䑓)¶
(韓城悉有/遺址在)廟祠旌頴鳳(黄丞相祠/并鳳皇里)溪水識巢牛(潁水過/城下)¶
春色依林動晨煙傍戍浮庌騶閒自集田鶴呌相求町¶
篠夤緣宻川葭靃靡柔櫟墟迷鄭鄙隗路隔軒游(春秋/櫟邑)¶
(莊周載大/隗山皆在)感昔如吾輩曽經㡬斛愁¶
　此許州詩也公自翰苑出守許昌作工甚¶
　　　長安道中悵然作三首¶
<pb:KR4h0074_WYG_003-7b>¶
三輔古風煙征驂悵未前山園蓬顆外(賈山議始皇侈/𦵏言後世不得)¶
(蓬顆/蔽冡)宫室黍離邊樹老經唐日碑殘刻漢年便須真隕¶
涕不待雍門絃¶
興亾作今古事徃始堪悲宫破黄山在城空北斗移走¶
岡寒兎隠啼戍暮鴉饑灞㟁重囘首惟餘王粲詩¶
城闕今安在關河昔所憑種祠秦故畤抔土漢諸陵苑¶
樹圎排薺樓雲淡引繒南山不改色千古恨相仍¶
　景文自真定移守成都過長安有此詩皆工妙逼唐¶
<pb:KR4h0074_WYG_003-8a>¶
　人¶
　　　過惠崇舊居(崇工詩有/名於世)¶
雖昧平生契懐賢要可傷生涯與薪盡法意共燈長遺¶
畫空觀貌殘詩孰補亾(本院惟有師/詩稿數巻)神期通一語無乃¶
困津梁¶
　元註云予為郡之年師之去世已二紀矣○景文年¶
　四十四初得郡夀陽惠崇舊居院在境内選此一詩¶
　以見惠崇之死宋公年二十也¶
<pb:KR4h0074_WYG_003-8b>¶
　　　過故關　　　　　　　　　　韓　琦¶
春日并州路羣芳夾故關前騶驅弩過别境荷戈還古¶
戍餘荒堞新耕入亂山時平民自適白首樂農閒¶
　承平之際并州用武之地亦閒樂如此五六有味¶
　　　金陵　　　　　　　　　　　梅堯臣¶
恃險不能乆六朝今已亾山形象龍虎宫地牧牛羊江¶
上鷗無數城中草自長臨流邀月飲莫掛一毫芒¶
　龍蟠虎踞本是熟事以宫地牧牛羊為對不覺杜撰¶
<pb:KR4h0074_WYG_003-9a>¶
　之妙猶老杜賞因歌枤杜歸及薦櫻桃也¶
　　　丫頭巗(此碑也在金陵斷石/岡上有吴大帝字焉)¶
丫頭石雖斷文字未全訛年筭赤烏近書疑皇象多㡬¶
時經霹靂異代見干戈更與千秋看松煤定費磨¶
　經來白馬寺僧到赤烏年竒矣赤烏皇象則尤竒矣¶
　皇象恐作黄非假對真如子規黄葉更佳¶
　　　夏日晚霽與崔子登周襄王故城¶
雨脚收不盡斜陽半古城獨攜幽客步閒閱老農耕寳¶
<pb:KR4h0074_WYG_003-9b>¶
氣無人發隂蟲入夜鳴余非避喧者坐愛逺風清¶
　五六工而自然¶
　　　夏日陪提刑彭學士登周㐮王故城¶
聊隨漢使者一上周王城片雨北郊晦殘陽西嶺眀野¶
禽呼自别香草問無名誰復黍離詠但興箕潁情¶
　五六平淡之中有滋味亦工緻三四亦無不工¶
　　　淮隂¶
青環瘦鐵纜繫在淮隂城水脛多長短林枝有直横山¶
<pb:KR4h0074_WYG_003-10a>¶
䕫一足走妖鳥九頭鳴韓信祠堂古誰將跨下平¶
　五六如其所賦之怪¶
　　　塗山¶
古傳神禹迹今向舊山阿莫問辛壬娶從來甲子多夜¶
淮低激射朝嶺上嵯峨荒廟立泥骨巗頭風雨過¶
　辛壬甲子亦竒甚¶
　　　與夏侯繹張唐民游蜀岡大明寺¶
秋葉已多蠧古碑看更荒廢城無馬入破塚有狐藏寒¶
<pb:KR4h0074_WYG_003-10b>¶
日稍清迥羣山分莽蒼田夫指白水此下是雷塘¶
　　　永寜遣興　　　　　　　　　張　耒¶
國破空陵墓時移改要衝人隨幽谷路縣隠亂山峰零¶
落荒祠樹悠揚晚寺鐘猶傳僊舊隠跨鹿有遺蹤¶
　臞僊詩自然楊誠齋之言也每憶此言讀此詩則知¶
　之¶
　　　徐孺子宅　　　　　　　　　趙師秀¶
今識髙眠處滄波是切隣已知難即鹿惟有獨潛鱗苹¶
<pb:KR4h0074_WYG_003-11a>¶
長過荷葉藤深失樹身閒思昔微子猶自得稱仁¶
　五六似不切徐孺子宅異乎西日照窗涼者然亦工¶
　宻¶
　　　題釣䑓　　　　　　　　　　徐　照¶
當時廊廟去此地也成空草木多年換兒孫近代窮無¶
言傷末俗乆立慕髙風梅福神僊者新知是婦翁¶
　尾句自來無人道¶
　　七言(七十八首/)¶
<pb:KR4h0074_WYG_003-11b>¶
　　　荆州懐古　　　　　　　　　劉禹錫¶
南國山川舊帝畿宋䑓梁館尚依稀馬嘶古樹行人歇¶
麥秀空城澤雉飛風吹落葉填宫井火入荒𨹧化寶衣¶
徒使詞臣庾開府咸陽終日苦思歸¶
　　　松滋渡望峽中¶
渡頭輕雨灑寒梅雲際溶溶雪水來夢渚草長迷楚望¶
夷陵土黑有秦灰巴人淚應猿聲落蜀客船從鳥道囘¶
十二碧峰何處所永安宫外是荒䑓¶
<pb:KR4h0074_WYG_003-12a>¶
　　　漢夀城春望(古荆州刺史治亭其下/有子胥廟兼故楚王墳)¶
漢夀城邊野草春荒祠古墓對荆榛田中牧䜿燒芻狗¶
陌上行人看石麟華表半空驚霹靂碑文纔見滿埃塵¶
不知何日東瀛變此地還成要路津¶
　　　西塞山懐古¶
王濬樓船下益州金陵王氣黯然收千尋鐵鎻沈江底¶
一片降幡出石頭人世㡬囘傷徃事山形依舊枕寒流¶
今逢四海為家日故壘蕭蕭蘆荻秋¶
<pb:KR4h0074_WYG_003-12b>¶
　　　館陶李丞舊居　　　　　　　皇甫冉¶
盛名天下挹餘芳棄置終身不拜郎詞藻世傳平子賦¶
園林人比鄭公鄉門前墜葉浮秋水籬外寒臯帶夕陽¶
舊日青松成古木祗應來者為心傷¶
　此詩好處元只在平子賦鄭公鄉一聫誰謂為詩不¶
　當用事乎用事而不為事所用可也若但有後四句¶
　則墮套括¶
　　　隋宫守嵗　　　　　　　　　李商隠¶
<pb:KR4h0074_WYG_003-13a>¶
消息東郊木帝囘宫中行樂有新梅沉香甲煎為庭燎¶
玉液瓊酥作夀杯遥望露盤疑是月逺聞鼉鼓欲驚雷¶
昭陽第一傾城色不踏金蓮不肯來¶
　此以隋宫除夜命題第三句足見其侈末句用潘妃¶
　事亦譏煬帝耳以為對作即是為也亦詩家一泛例¶
　可戒¶
　　　井絡¶
井絡天彭一掌中謾誇天設劍為峰陣圗東聚燕江口¶
<pb:KR4h0074_WYG_003-13b>¶
邊柝西懸雪嶺松堪歎故君成杜宇可能先主是真龍¶
将來為報姦雄輩莫向金牛訪舊蹤¶
　五六對巧¶
　　　隋宫¶
紫泉宫殿鎻煙霞欲取蕪城作帝家玉璽不縁歸日角¶
錦帆應是到天涯於今腐草無螢火終古垂楊有暮鴉¶
地下若逢陳後主豈宜重問後庭花¶
　日角天涯巧¶
<pb:KR4h0074_WYG_003-14a>¶
　　　籌筆驛¶
魚鳥猶疑畏簡書風雲長為䕶儲胥徒令上將揮神筆¶
終見降王走傳車管樂有才真不忝關張無命欲何如¶
他年錦里經祠廟梁甫吟成恨有餘¶
　起句十四字壯哉五六痛恨至矣¶
　　　馬嵬¶
海外徒聞更九州他生未卜此生休空聞虎旅鳴宵柝¶
無復雞人報曉籌此日六軍同駐馬當時七夕笑牽牛¶
<pb:KR4h0074_WYG_003-14b>¶
如何四紀為天子不及盧家有莫愁¶
　六軍七夕駐馬牽牛巧甚善能鬬湊崑體也¶
　　　凌歊䑓(當塗縣西/宋髙祖築)　　　　　　許　渾¶
宋祖凌歊樂未囘三千歌舞宿層䑓湘潭雲盡暮山出¶
巴蜀雪消春水來行殿有基荒薺合寢園無主野棠開¶
百年便作萬年計巗畔古碑生綠苔¶
　劉裕起於布衣節儉之主三千歌舞之句不近誣否¶
　第四句㝡𤣥上一句似牽強至如有基無主一聫近¶
<pb:KR4h0074_WYG_003-15a>¶
　乎熟套而格卑許丁夘詩俗所甚喜予輒抑之以救¶
　俗其集懐古數詩為最¶
　　　驪山¶
聞說先皇醉碧桃日華浮動鬱金袍風隨玉輦笙歌迥¶
雲捲珠簾劍佩髙鳳駕北歸山寂寂龍旟西幸水滔滔¶
蛾眉沒後廵游少瓦落宫墻見野蒿¶
　　　咸陽城東樓¶
一上髙城萬里愁蒹葭楊栁似汀洲溪雲初起日沉閣¶
<pb:KR4h0074_WYG_003-15b>¶
山雨欲來風滿樓鳥下綠蕪秦苑夕蟬鳴黄葉漢宫秋¶
行人莫問當年事故國東來渭水流¶
　一作行人莫問前朝事渭水寒光晝夜流尾句合用¶
　此十四字為佳中四句與前詩一同皆裝景而已¶
　　　登尉佗樓¶
劉項持兵鹿未窮自乗黄屋島夷中南來作尉任囂力¶
北向稱臣陸賈功簫鼓尚陳今世廟旌旗猶鎻(一作/鎮)昔¶
時宫越人未必知虞舜一奏薰弦萬古風¶
<pb:KR4h0074_WYG_003-16a>¶
　前四句能述尉佗心迹良佳五六不能無病今世昔¶
　時猶所謂耳聞英主提三尺眼見愚民盗一抔三尺¶
　一抔甚工耳聞眼見即拙矣今世昔時亦然¶
　　　姑蘇懐古¶
宫館遺基輟棹過黍離無限獨悲歌荒䑓麋鹿爭新草¶
空苑鳬鷖占淺莎吴岫雨來虚檻冷楚江風急逺帆多¶
可憐國破忠臣死日日東流生白波¶
　學詩者若止如此賦詩甚易而不難得一句即撰一¶
<pb:KR4h0074_WYG_003-16b>¶
　句對而無活法不可為訓以王半山多選其詩亦不¶
　可盡捐故取其懐古諸篇於此¶
　　　金陵懐古¶
玉樹歌殘王氣終景陽兵合戍樓空松楸逺近千官塚¶
禾黍髙低六代宫石燕拂雲晴亦雨江豚吹浪夜還風¶
英雄一去豪華盡惟有青山似洛中¶
　禾黍髙低六代宫此一句好上句所謂松楸逺近千¶
　官塚非也大抵亡國之餘烏有松楸蔽千官之塚者¶
<pb:KR4h0074_WYG_003-17a>¶
　五六却切於江上之景¶
　　　經故丁補闕郊居¶
死酬知已道終全波暖孤氷且自堅鵩上承塵纔一日¶
鶴歸華表巳千年風吹藥蔓迷樵徑雨暗蘆花失釣船¶
四尺孤墳何處是闔閭城外草連天¶
　故居舊宅有傷惋之言附諸懐古事有興必有廢勢¶
　有盛必有衰國然家亦然也惡人而富貴賢人而終¶
　貧賤亦不免遺跡為後人所歎苐是是非非自不同¶
<pb:KR4h0074_WYG_003-17b>¶
　耳¶
　　　故都　　　　　　　　　　　韓　偓¶
故都遥想草萋萋上帝深疑亦自迷塞雁已侵池籞宿¶
宫鴉猶戀女墻啼天涯烈士空垂涕地下强魂必噬臍¶
掩鼻計成終不覺馮驩無路效鳴雞¶
　此為昭宗作第六句佳¶
　　　經煬帝行宫　　　　　　　　劉　滄¶
此地曾經翠輦過浮雲流水意如何香銷南國美人盡¶
<pb:KR4h0074_WYG_003-18a>¶
怨入東風芳草多殘栁宫前空露葉夕陽川上浩煙波¶
行人遥起廣陵思古渡月明聞棹歌¶
　　　咸陽懐古¶
經過此地無窮事一望凄然感廢興渭水故都秦二世¶
咸陽秋草漢諸陵天空絶塞聞邊雁葉盡孤村見夜燈¶
風景蒼蒼多少恨寒山半出白雲層¶
　　　長洲懐古¶
野燒空原盡荻灰吳王此地有樓䑓千年事徃人何在¶
<pb:KR4h0074_WYG_003-18b>¶
半夜月明潮自來白鳥影從江樹沒青猿聲入楚雲哀¶
停車日晚薦蘋藻風靜寒塘花正開¶
　劉藴靈大中八年進士其詩乃尚有大厯以前風味¶
　所以髙於許渾者無他渾太工而貪對偶劉却自然¶
　頓挫耳¶
　　　聴人話叢䑓　　　　　　　　李　逺¶
有客新從趙地囘自言曾上古叢䑓雲遮㐮國天邊盡¶
樹遶漳河地裏來絃管變成山鳥哢綺羅留作野花開¶
<pb:KR4h0074_WYG_003-19a>¶
金輿玉輦無踪跡風雨惟知長碧苔¶
　平熟但頗近套不收或謂遺材也¶
　　　過九成宫　　　　　　　　　吳　融¶
鳳輦東歸二百年九成宫殿半荒阡魏公碑字封蒼蘚¶
(注魏文/帝有碑)唐帝泉聲落野田(注云太宗行幸/有靈泉自湧)碧草新沾僊¶
掌露綠楊猶憶御爐煙昇平舊事無人說萬叠青山但¶
一川¶
　　　過丹陽¶
<pb:KR4h0074_WYG_003-19b>¶
雲陽縣郭半郊坰風雨蕭條萬古情山帶梁朝陵路斷¶
水連劉尹宅基平桂枝自折思前代(李考功於/此知貢舉)藻鑑難¶
逢恥後生(殷文學於/此集英靈)遺事滿懐兼滿目不堪孤棹艤荒¶
城¶
　　　富春¶
水送山迎入富春一川如畫晚晴新雲低逺渡帆來重¶
潮落寒沙鳥下頻未必栁間無謝客也應花裏有秦人¶
嚴光萬古清風在不敢停橈更問津¶
<pb:KR4h0074_WYG_003-20a>¶
　三四言景五六懐人至尾句乃歸之嚴光髙矣¶
　　　武關¶
時來時去若循環雙闔平雲謾鎻山祗道地教秦設險¶
不知天與漢為闗貪生莫作千年計到了都成一夢閒¶
爭得便如巗下水從他興廢自潺潺¶
　　　題延夀坊東南角古池¶
蔓草蕭森曲㟁摧水籠沙淺露莓苔更無簇簇紅粧點¶
猶有雙雙翠羽來雨細㡬逢耕犢去日斜時見釣人囘¶
<pb:KR4h0074_WYG_003-20b>¶
繁華自古皆相似金谷荒園土一堆¶
　　　廢宅¶
風飄碧瓦雨摧垣却有隣人為鎻門㡬樹好花閒白書¶
滿庭荒草易黄昬放魚池涸蛙爭聚栖燕梁空雀自喧¶
不獨凄凉眼前事咸陽一火便成原¶
　　　赤壁懐古　　　　　　　　　崔　塗¶
漢室河山鼎勢分勤王誰肯顧元勲不知征伐由天子¶
唯許英雄共使君江上戰餘陵是谷渡頭春在草連雲¶
<pb:KR4h0074_WYG_003-21a>¶
分明勝敗無尋處空聴漁歌到夕曛¶
　三四善用事好¶
　　　題潤州妙善寺前石羊(傳云吳主孫權與蜀/主劉備嘗置此㑹云)¶
　　　　　　　　　　　　　　　　羅　隠¶
紫髯桑盖此沉吟很石猶存事可尋漢鼎未安聊把手¶
楚醪雖滿肯同心英雄已徃時難問苔蘚何知日漸深¶
還有市㕓沽酒客雀喧鳩聚話蹄涔¶
　此詩昭諫集中第一今京口此石猶存詩牌亦無恙¶
<pb:KR4h0074_WYG_003-21b>¶
　云¶
　　　經故友所居¶
槐花漠漠向人黄此地追逰迹已荒清論不知莊叟逹¶
死交空歎趙岐亡病來未忍言閒事老去惟知覔醉鄉¶
日暮街東策羸馬一聲横笛似山陽¶
　五六淡而有味¶
　　　曲江有感¶
江頭日暖花正開江東行客心悠哉髙陽酒徒半凋落¶
<pb:KR4h0074_WYG_003-22a>¶
終南山色空崔嵬聖代也知無棄物侯門未必用非才¶
滿船眀月一竿竹家在五湖歸去來¶
　此但是不得志之辭不見懐古如何第四句亦有所¶
　指¶
　　　黄河¶
莫把阿膠向此傾此中天意固難明觧通銀漢應須曲¶
纔出崑崙便不清髙祖誓功衣帶小僊人占斗客槎輕¶
三千年後知誰在何必勞君報太平¶
<pb:KR4h0074_WYG_003-22b>¶
　此以譬人心不可測者¶
　　　籌筆驛¶
抛擲南鄉為主憂北征東討盡良籌時來天地皆同力¶
運去英雄不自由千里山河輕孺子兩朝冠劍恨譙周¶
惟餘嵓下多情水猶解年年傍驛流¶
　　　廣陵開元寺閣上作¶
滿檻山川漾落暉檻前事事去如飛空中雞犬劉安過¶
月下笙簫煬帝歸江蹙海門帆散出地呑淮口樹相依¶
<pb:KR4h0074_WYG_003-23a>¶
紅樓翠幙知多少長向東風有是非¶
　戱者謂三四為見鬼詩其實驕王荒帝亦自不宜引¶
　用然俗口傳之已熟尾句亦可人也¶
　　　䑓城¶
晚雲隂暗下空城六代纍纍夕照眀玉井已乾龍不起¶
金甌雖破虎曾爭亦知罷世才難得却是窮塵事㝡平¶
深谷作陵山作海茂𢎞流輩莫傷情¶
　　　水邊偶題¶
<pb:KR4h0074_WYG_003-23b>¶
野水無情去不囘水邊花好為誰開只知事逐眼前去¶
不覺老從頭上來窮似丘軻休歎息逹如周召亦塵埃¶
思量此理何人㑹家邑先生㝡有才¶
　三四老世人誦之甚稔乃昭諫詩也¶
　　　南朝四首　　　　　　　　　楊　億¶
五鼓端門漏滴稀夜籖聲斷翠華飛繁星曉埭聞雞度¶
細雨春塲射雉歸步試金蓮波濺襪歌翻玉樹涕沾衣¶
龍盤王氣終三百猶得澄瀾對敞扉¶
<pb:KR4h0074_WYG_003-24a>¶
　夜半至雞鳴埭及射雉迺齊事金蓮潘妃事玉樹陳¶
　後主事此雜賦南朝耳詩並見西崑倡酬事組織華¶
　麗盖一變晚唐詩體香山詩體而效李義山自楊文¶
　公劉子儀始歐梅既作尋又一變然歐公亦不非之¶
　而服其工¶
　　　二　　　　　　　　　　　　錢惟演¶
結綺臨春映夕霏景陽鐘動曙星稀潘妃寶釧光如晝¶
江令花牋落似飛舴艋臨波朱火度觚稜拂漢紫煙微¶
<pb:KR4h0074_WYG_003-24b>¶
自從飲馬秦淮水蜀栁無因對殿幃¶
　右錢惟演詩惟演有擁旄集行於世亦首作崑體之¶
　一人即錢思公也¶
　　　三　　　　　　　　　　　　劉　筠¶
華林酒滿勸長星青漆樓髙未稱情麝壁燈廻偏照晝¶
雀航波漲欲浮城鐘聲但恐嚴粧晚衣帶那知敵國輕¶
千古風流佳麗地盡供哀思與蘭成¶
　崑體詩所以用事務為雕蔟者此也一衣帶謂大江¶
<pb:KR4h0074_WYG_003-25a>¶
　耳蘭成謂庾信哀江南賦¶
　　　四　　　　　　　　　　　　李宗諤¶
僊華玉夀曉沉沉三閣齊雲複道深平昔金鋪空廢苑¶
於今瓊樹有遺音珠簾映寢方成夢麝壁飄香未稱心¶
惆悵雷塘都㡬日吟魂醉魄巳相尋¶
　尾句絶妙隋煬帝為晉王從賀若弼等下江南既而¶
　荒淫於江都恍惚月下見陳後主陳隋䘮亡相尋一¶
　轍不以徳競而以力勝俱亡而巳¶
<pb:KR4h0074_WYG_003-25b>¶
　　　漢武四首　　　　　　　　　楊億¶
蓬萊銀闕浪漫漫弱水囘風欲到難光照竹宫勞夜拜¶
露漙金掌費朝餐力通青海求龍種死諱文成食馬肝¶
待詔先生齒編貝那教索米向長安¶
　此詩有說譏武帝求僊徒費心力用兵不勝其驕而¶
　於人才之地不加意也詩話稱此五六¶
　　　二　　　　　　　　　　　　劉　筠¶
漢武天䑓接絳河半涵飛霧鬱嵯峨桑田欲看他年變¶
<pb:KR4h0074_WYG_003-26a>¶
瓠子先成此日歌夏鼎㡬遷空象物秦橋未就巳沉波¶
相如作賦徒能諷却助飄飄逸氣多¶
　五六言興亾之運理所必有雖漢武帝之力鉅心勞¶
　終亦無如之何也末句謂諫者之不切¶
　　　三　　　　　　　　　　　　錢惟演¶
一曲横汾鼓吹逥侍臣髙㑹柏梁䑓金芝曄煜凌晨見¶
青雀軒翔白晝來立候東溟邀鶴駕窮兵西極待龍媒¶
甘泉祭罷神光滅更遣人間識玉杯¶
<pb:KR4h0074_WYG_003-26b>¶
　東求蓬島西求宛馬亦志大心勞矣𦵏地玉杯遄出¶
　人間悲之也亦理之所不能免也人君而鍳此則修¶
　徳人臣而感此則盡心以事主聴其運於天可也¶
　　　四　　　　　　　　　　　　刀　衎¶
髙宴柏梁詞可仰横汾簫鼓樂難窮巳教丞相開東閣¶
猶使將軍悞北戎灑淚甘泉還有恨祈年僊館惜成空¶
誰知辛苦囘中道共盡千齡五柞宫¶
　人無有不死者堯舜桀紂其死一也儉而安於自然¶
<pb:KR4h0074_WYG_003-27a>¶
　者順也侈而不安其天卒亦歸於一空者逆也不伏¶
　死之人未有不得其死曾謂其智力可恃乎¶
　　　眀皇三首　　　　　　　　　楊　億¶
玉牒開觀檢未封鬬雞三百逺相從紫雲度曲傳浮世¶
白石標年鑿半峰河朔叛臣驚舞馬渭橋遺老識真龍¶
蓬山鈿合愁通信囘首風濤一萬重¶
　五六詩話所稱凡賦唐眀皇詩至於養成祿山之禍¶
　皆自侈靡奢縱始蠱於心而昏於事不過如此¶
<pb:KR4h0074_WYG_003-27b>¶
　　　二　　　　　　　　　　　　錢惟演¶
山上湯泉架玉梁雲中複道拂瑶光絲囊暗合三危露¶
翠幰時遺百和香任是金雞親便坐更抛珠被掩方牀¶
匆匆一曲梁州罷萬里橋邊見夕陽¶
　詩貴一輕一重對說一曲梁州為樂㡬何萬里橋在¶
　成都府却忽屈萬乗至彼樂之中成此哀也¶
　　　三　　　　　　　　　　　　劉　筠¶
嵗嵗南山見夀星百蠻囘首奉威靈梨園法部兼畨部¶
<pb:KR4h0074_WYG_003-28a>¶
玊輦長亭復短亭河鼔暗期隨日轉馬嵬恨血染塵腥¶
西歸重按臨波舞故老相看但涕零¶
　三四良佳荒唐沉湎有如此流離顛沛忽如彼皆可¶
　為後世人主之戒眀皇賴有太子即位靈武郭子儀¶
　李光弼之兵足以戰及忠臣義士之志未離唐室故¶
　得返駕舊京有此末句不然父子俱入蜀中原之人¶
　雖不服祿山江東已有永王璘欲炙矣事將如何¶
　　　成都三首　　　　　　　　　楊　億¶
<pb:KR4h0074_WYG_003-28b>¶
五丁力盡蜀川通千古成都綠酎濃白帝倉空蛙在井¶
青天路險劍為峰漫傳西漢祠神馬巳見南陽起卧龍¶
張載勒銘堪作戒莫矜函谷一丸封¶
　公孫述以術愚民衆傳光武破隗囂天水述急下令¶
　謂白帝倉米一夕大空民爭徃觀意其怪也既而實¶
　不失米乃謂民曰此猶妄傳天水破耳竟如此語自¶
　合檢看此専以公孫述割據恃險戒後之人¶
　　　二　　　　　　　　　　　　劉　筠¶
<pb:KR4h0074_WYG_003-29a>¶
鏤膚剽俗恣遊遨可得蹲鴟號富饒井絡共知天與險¶
蠶叢無奈世興妖杜鵑積恨花如血諸葛遺靈柏半燒¶
才似文園何足道一生琴意祗成痟¶
　　　三　　　　　　　　　　　　錢惟演¶
武侯千載有餘靈盤石刀痕尚未平巴婦自饒丹穴富¶
漢庭還負碧砮征雨經蜀市應和酒琴到臨卭别寄情¶
知有忠臣能叱馭不論雲棧更崢嶸¶
　劉錢二公泛詠蜀事亦各有工處¶
<pb:KR4h0074_WYG_003-29b>¶
　　　始皇三首　　　　　　　　　楊　億¶
衡石量書夜漏深咸陽宫闕杳沉沉滄波沃日虛鞭石¶
白刃凝霜枉鑄金萬里長城穿地脉八方馳道聴車音¶
儒坑未冷驪山火三月青煙繞翠岑¶
　第七句㝡佳作詩之法也坑儒未㡬驪山巳火以一¶
　火字貫上意¶
　　　二　　　　　　　　　　　　劉　筠¶
利觜由來得擅塲盡遷豪富入咸陽屬車夜出迷雲雨¶
<pb:KR4h0074_WYG_003-30a>¶
峻令朝行劇虎狼前殿建旗臨紫極東門立石見扶桑¶
從臣善頌徒虚美不奈盧生䜟國亡¶
　尾句絶妙亡秦者胡也此䜟巳預播矣徳不足以弭¶
　之雖勒碑頌美亦自愚而巳¶
　　　三　　　　　　　　　　　　錢惟演¶
天極周環百二都六王鐘鐻接流蘇金椎謾築甘泉道¶
匕首還隨督亢圗巳覺副車驚博浪更攜連弩望蓬壺¶
不將寸土封諸子劉項由來是匹夫¶
<pb:KR4h0074_WYG_003-30b>¶
　督亢之亢作平聲作仄聲用亦可末句尤妙天下事¶
　每出於智之所不能料有天下者修徳而巳人主徃¶
　徃知懲前代之失至於矯枉過正則其禍必伏於人¶
　之所不能見者劉項匹夫而亡秦又豈必封建地大¶
　者足為患耶此崑體詩一變亦足以革當時風花雪¶
　月小巧呻吟之病非才髙學博未易到此乆而雕篆¶
　太甚則又有能言之士變為别體以平淡勝深刻時¶
　勢相因亦不可一律立論也¶
<pb:KR4h0074_WYG_003-31a>¶
　　　過鴻溝　　　　　　　　　　王禹偁¶
侯公緩頰太公歸項籍何曾㑹戰機只見鴻溝分兩界¶
不知垓下有重圍危橋帶雨無人過敗葉隨風傍馬飛¶
半日垂鞭念前事露莎霜樹映斜暉¶
　元之詩學樂天此首殊覺髙古¶
　　　官下　　　　　　　　　　　宋　祁¶
東泊驂驔一駐車騩雲芣木淡扶疎(鄭與/騩山)風經禦冦僊¶
游外野識裨諶草創餘潁谷寒煙仍井邑時門殘日但¶
<pb:KR4h0074_WYG_003-31b>¶
邱墟(古治國非/今治所)兩都大道過從盛不稱支離佩左魚¶
　公自成都府詔許交事還䑓尋知鄭州所謂圃田虎¶
　牢也列子裨諶潁谷時門四事切善造語¶
　　　題杜子美書堂　　　　　　　趙　抃¶
直將騷雅鎮澆淫瓊貝千章照古今天地不能籠大句¶
鬼神無處避幽吟㡬逃兵火羈危極欲厚民風意思深¶
茅屋一間遺像在有誰於此是知音¶
　句句中的¶
<pb:KR4h0074_WYG_003-32a>¶
　　　和張民朝謁建隆寺二次用寫望試筆韵¶
　　　　　　　　　　　　　　　　梅堯臣¶
荒䑓殘壘舊名邦曾說王師此受降西漢衣冠拜原廟¶
五天龍象䕶經窗蜀岡井味人猶品隋帝宫基闕尚雙¶
自古興亡不須問風鈴閒聴響幡幢¶
　以雙對品甚工異世之所鮮¶
　　　題朝元閣　　　　　　　　　韓　琦¶
試徃驪山頂上行朝元孤絶聳崢嶸了無樓殿嗟餘侈¶
<pb:KR4h0074_WYG_003-32b>¶
自見耕桑復太平雨後綠苔多滑徑葉間紅子不知名¶
南巔更就丹霞挹頓覺汪然病骨清¶
　太平而懐古與離亂而懐古兩般情懐公熙寜初鎮¶
　長安題此¶
　　　和吳御史臨淮感事　　　　　王安石¶
柵鎻城扉曉一開柂牙車軸轉成雷黄塵欲碍龜山出¶
白浪空分汴水來澄觀有材邀味陋霽雲無力報姦囘¶
騷人此日追前事悲氣随風動管灰¶
<pb:KR4h0074_WYG_003-33a>¶
　　　和微之重感南唐事¶
叔寶傾陳衍弊梁可嗟曾不見興亡齋祠父子終身費¶
酣詠君臣舉國荒南狩皖山非故地北師淮水失名王¶
天移四海歸真主誰誘昏童肯用長¶
　末句押韻好謂有舟楫之長技而不能保夫江者以¶
　運去人離也¶
　　　次韻微之髙齋有感¶
臺殿荒墟辱井堙豪華不復見臨春北山漠漠雲垂地¶
<pb:KR4h0074_WYG_003-33b>¶
南堞悠悠水映人馳馬蔽虧松半死射塲埋沒雉多馴¶
登髙一曲悲亡國想遶紅梁落暗塵¶
　二詩皆金陵懐古之别題耳¶
　　　金陵懐古四首¶
霸祖孤身取二江子孫多以百城降豪華盡出成功後¶
逸樂安知與禍雙東府舊基留佛刹後庭遺唱落船牕¶
黍離麥秀從來事且置興亡共酒缸¶
天兵南下北橋江敵國當時指顧降山水雄豪空復在¶
<pb:KR4h0074_WYG_003-34a>¶
君王神武自難雙留連落日頻囘首想像餘墟獨倚牕¶
却憶夏陽纔一葦漢家何事費罌缸¶
地勢東囘萬里江雲間天闕古來雙兵纏四海英雄得¶
聖出中原次第降山水寂寥埋王氣風煙蕭颯滿僧牕¶
廢陵敗冢空冠劍誰復沾纓酹一缸¶
憶昨天兵下蜀江將軍談笑士爭降黄旗已盡年三百¶
紫氣空收劍一雙破堞自生新草木廢宫誰識舊軒牕¶
不須搔首尋遺事且倒花前白玉缸¶
<pb:KR4h0074_WYG_003-34b>¶
　讀半山所作又讀劉貢父所作韻險而律熟若皆似¶
　乎不和韻者亦可長學詩者一格也第三首移降字¶
　雙字先後之此亦一例¶
　　　金陵懐古次韻　　　　　　　劉　攽¶
虎踞羣山帶遶江為誰興國為誰降髙臺麋鹿看無數¶
廢苑鳬鷖去自雙萬事朝雲隨逝水百年西日照虚牕¶
白門酒美東風快笑數英雄盡一缸¶
樓船西下勢横江元帥旌旗就約降旋報前師覆張悌¶
<pb:KR4h0074_WYG_003-35a>¶
亟傳單騎馘王雙燕焚正自當煙突蟻潰何堪值水牕¶
囘首三軍歡奏凱萬牛行䏑酒千缸¶
　耆老傳云金陵城破自城下水牕兵入¶
楚貢來遲詭問江漢收羣䇿士心降一言已重黄金百¶
再見仍䝉白璧雙票客脫身甘馬革老儒投筆謝書牕¶
豈知三閣酣詩酒浩唱庭花倒玉缸¶
頽垣落水半平江喬木呼風不易降耕出珠璣時得一¶
道逢麟鳳不成雙潮聲半夜來寒渚月色深秋照舊牕¶
<pb:KR4h0074_WYG_003-35b>¶
唯有魚鹽城下市檣烏相對集瓶缸¶
　四詩皆工麗悲壯善用事一也善用韻二也全篇無¶
　牽强不似和詩其美三也¶
　　　依韻和金陵懐古　　　　　　王　珪¶
懐鄉訪古事悠悠獨上髙樓滿目秋一鳥帶煙飛别浦¶
數帆和雨下歸舟蕭蕭暮吹驚紅葉慘慘寒雲壓舊樓¶
故國凄凉誰與問人心無復更清流¶
　此詩誤刋荆公集中今以岐公集為正¶
<pb:KR4h0074_WYG_003-36a>¶
　　　金陵懐古¶
控帶洪流古帝城欲尋舊事半榛荆六朝山色情終在¶
千古江聲恨未平設險邱陵荒蔓草帶城桑柘接新耕¶
十年重到無人問獨立東風一愴情¶
　　　登懸瓠城感吴季子¶
將軍戈甲從天下丞相旌旗匝地來堪笑怒螳猶強臂¶
不知蟄户欲驚雷咄嗟武相深寃洗指顧山東逆境開¶
吏部聲名千古在斷碑何處卧蒼苔¶
<pb:KR4h0074_WYG_003-36b>¶
　元注碑既磨復命段文昌撰故碑不得予謂今韓碑¶
　行於世終不知有文昌碑¶
　　　三鄉懐古¶
清洛東流去不還漢唐遺事有無間廟荒古木連空谷¶
宫廢春蕪入亂山南陌絮飛人寂寂空城花落鳥闗闗¶
登臨㡬度游人老又對東風鬢欲斑¶
　　　登海州樓¶
城外滄溟日夜流城南山直對城樓溪田雨足禾先熟¶
<pb:KR4h0074_WYG_003-37a>¶
海樹風髙葉易秋疏傅里閭詢故老秦皇車甲想東遊¶
客心不待傷千里檻外風煙盡是愁¶
　　　過鄴中　　　　　　　　　　劉屏南¶
逐鹿營營一夢驚事隨流水去無聲黄沙日傍荒臺落¶
綠樹人穿廢苑行遺恨分香憐晚莭勝遊飛盖想髙情¶
我來不暇論興廢一點西山入眼眀¶
　分香指曹操飛盖指曹植㝠西園詩也四字極切¶
　　　題釣臺　　　　　　　　　　潘　檉¶
<pb:KR4h0074_WYG_003-37b>¶
蟬冠未必似羊裘出處當時巳熟籌但得諸公依日月¶
不妨老子卧林邱英雄陳迹千年在香火空山萬木秋¶
自笑黄塵吹鬢客愛來祠下繫孤舟¶
　轉菴潘檉字徳乆永嘉人葉水心快稱其詩競謂永¶
　嘉四靈之徒凡言詩者皆夲徳乆父任右職閤門福¶
　建兵鈐卒¶
　　　雨花䑓　　　　　　　　　　劉克莊¶
昔年講師何住在髙䑓猶有雨花名有時竇向泥尋得¶
<pb:KR4h0074_WYG_003-38a>¶
一片山無草敢生落日磬殘隣寺閉晴天牛上廢陵耕¶
登臨不用深懐古君看鍾山㡬箇爭¶
　後村壯年詩學晚唐初成而未脫俗故尾句終俗¶
　¶
　¶
　¶
　¶
　¶
<pb:KR4h0074_WYG_003-38b>¶
　¶
　¶
　¶
　¶
　¶
　¶
　¶
　瀛奎律髓巻三¶
