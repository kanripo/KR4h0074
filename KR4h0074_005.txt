# -*- mode: mandoku-view; -*-
#+TITLE: 瀛奎律髓
#+DATE: 2015-08-25 00:35:05.460160
#+PROPERTY: ID KR4h0074
#+PROPERTY: BASEEDITION WYG    
#+PROPERTY: JUAN 卷五
<pb:KR4h0074_WYG_005-1a>¶
欽定四庫全書¶
　瀛奎律髓巻五　　　　　　元　方回　編¶
　　昇平類¶
　詩家有善言富貴者所謂笙歌歸院落燈火下樓臺¶
　梨花院落溶溶月栁絮池塘淡淡風鴛鴦占水能嗔¶
　客鸚鵡嫌籠觧罵人是也然亦必世道昇平而後可¶
　李太白謂唐明皇盛時奉詔作宫中行樂詞雖漁陽¶
　之亂未萌也而其言已近乎誇矣今取凡言富貴者¶
<pb:KR4h0074_WYG_005-1b>¶
　不曰富貴而曰昇平必有昇平而後有富貴羽檄繹¶
　騷瘡痍憔悴而曰君臣上下朋友之間可以逸樂昌¶
　太予未之信也¶
　　五言(六首/)¶
　　　宫中行樂詞(八首取五/)　　　　李　白¶
小小生金屋盈盈在紫㣲山花插寳髻石竹繡羅衣每¶
出深宫裏常隨步輦歸只愁歌舞散化作彩雲飛¶
栁色黄金嫩梨花白雪香玉樓巢翡翠金殿鎖鴛鴦選¶
<pb:KR4h0074_WYG_005-2a>¶
妓隨雕輦徵歌出洞房宫中誰第一飛燕在昭陽¶
玉樹春歸日金宫樂事多後庭朝未入輕輦夜相過笑¶
出花間語嬌來竹下歌莫教眀月去留着醉嫦娥¶
寒雪梅中盡春風栁上歸宫鶯嬌欲醉簷燕語還飛遲¶
日眀歌席新花艶舞衣晚來移彩仗行樂泥光輝¶
水綠南薰殿花紅北闕樓鶯歌開太液鳳吹遶瀛洲素¶
女鳴珠佩天人弄綵毬今朝風日好宜入未央游¶
　今按太白集有清平調詞三首宫中行樂詞八首皆¶
<pb:KR4h0074_WYG_005-2b>¶
　應詔之作杜子美所謂天子呼來不上船自稱臣是¶
　酒中僊又曰龍舟移棹晚獸錦奪袍新皆指此也髙¶
　力士懐脫鞾之恥以飛燕在昭陽之句摘語楊妃終¶
　不得官者亦坐此也太白之卒年六十二在代宗初¶
　年其召也在天寶初年必長於子美味子美憐君如¶
　兄弟之句則亦忘年交也子美天寶十三載方進三¶
　賦召試則太白去國乆焉兩賢一時俱不遇而詩名¶
　俱千古不朽彼暫遇而速朽者又何足多云¶
<pb:KR4h0074_WYG_005-3a>¶
　　　駕幸河東　　　　　　　　　王昌齡¶
晉水千廬合汾橋萬國從開唐天業盛入沛聖恩濃下¶
輦迴三象題碑任六龍睿眀懸日月千載此時逢¶
　昌齡唐眀皇時人開元二十年十一月如汾隂祠后¶
　土詩當是時作用事造句皆典實然昌齡律詩甚少¶
　惟三四篇寒食詩有云雨減龍蛇火春生鴻雁天甚¶
　佳而缺第五句¶
　　七言(四十五首/)¶
<pb:KR4h0074_WYG_005-3b>¶
　　　寄太原李相公　　　　　　　白居易¶
聞道北都今一變政和軍樂萬人安綺羅二八圍賔榻¶
組練三千夾將壇蟬鬢應誇丞相少貂裘不覺太原寒¶
世間大有虚榮貴百嵗無君一日歡¶
　第五句頗於戱語中存規戒第六句對得妙¶
　　　送裴相公赴鎮太原　　　　　張　籍¶
盛徳雄名逺近知功髙先乞守藩維銜恩暫遣分龍節¶
署勑還同在鳳池天子親臨樓上送朝官齊出道傍辭¶
<pb:KR4h0074_WYG_005-4a>¶
眀年塞北清蕃落應起生祠請立碑¶
　　　送君貺宣徽太尉歸洛　　　　元章簡¶
萬釘還帶照龜緺冠蓋郊西送使華去國正逢梁苑雪¶
探春先得洛城花樓臺紫府神君館松石平泉太尉家¶
四紀交游驚晚暮白頭分袂一咨嗟¶
　　　冲之相公拜相¶
天聖年中桂籍人而今二十五回春親逢舜燭圗隣弼¶
首見堯龍秉化鈞百辟望公承約束四方多士仰經綸¶
<pb:KR4h0074_WYG_005-4b>¶
為儒富貴皆隆極惟祝功名日日新¶
　　　禁林春直　　　　　　　　　李　昉¶
疎簾揺曳日輝輝直閣深嚴半掩扉一院有花春晝永¶
八方無事詔書稀樹頭百囀鶯鶯語梁上新來燕燕飛¶
豈合此身居此地妨賢尸祿自知非¶
　李昉此詩合是宋朝善言太平第一人故不以入朝¶
　省類而置之昇平選中¶
　　　上吕相公　　　　　　　　　劉禹謨¶
<pb:KR4h0074_WYG_005-5a>¶
重名清望徧華夷恐是神僊不可知一舉首登龍虎榜¶
十年身到鳳凰池廟堂只似無言者門館長如未貴時¶
除却洛京居守外聖朝賢相復書誰¶
　此必為吕䝉正作劉昌言泉州人仕至同知樞宻中¶
　二聫世所共稱¶
　　　上李相公　　　　　　　　　王　操¶
弱冠登龍入粉闈少年清貴古來稀袖中詔草朝天去¶
頭上宫花侍宴歸卓筆玉堂寒漏迥捲簾池館水禽飛¶
<pb:KR4h0074_WYG_005-5b>¶
三台位近猶謙遜閒聴秋霖憶翠微¶
　詩話或以詔草為病為無攜草以朝天子者予謂不¶
　然凡詔雖寫真本豈不以草本袖而同行乎又或有¶
　以草本宻進者此無害也¶
　　　洛陽春¶
帝里山河異莫裁就中春色似先來暖融殘雪當時盡¶
花得東風一夜開艶日綺羅香上苑沸天簫鼔動瑶䑓¶
芳心只恐煙花暮閒立髙樓望㡬回¶
<pb:KR4h0074_WYG_005-6a>¶
　此乃宋有天下始盛將泰之日也¶
　　　兄長莒公赴鎮道出西苑作詩有長楊獵近寒¶
　　　熊吼太液歌餘瑞鵠飛語驚邁予輒擬作一篇¶
　　　　　　　　　　　　　　　　宋　祁¶
寶樓斜倚闕西天北轉樓隂壓素漣白雪乆殘梁複道¶
黄頭間守漢樓船塵輕未損朝來霧樹暖才容臘外煙¶
弭節不妨饒悵戀待歌魚藻記他年¶
　黄頭間守漢樓船間作空詩話謂經改定¶
<pb:KR4h0074_WYG_005-6b>¶
　　　寄題相䑓太尉韓公晝錦堂¶
瑞節前驅晝錦身堂成署榜示州民遷鶯賀燕翩翻集¶
嘉樹甘棠次第春漳㟁夕波通沼溜魏臺暾日弄梁塵¶
君看千古青編上得意如公有㡬人¶
　左昭二年云云敢不封殖此樹以無忘角弓遂賦甘¶
　棠○富貴將相惟韓魏公無愧此堂此詩非誇非諛¶
　　　寒食假中作¶
九門煙樹蔽春㕓小雨初晴撥火前草色引開盤馬地¶
<pb:KR4h0074_WYG_005-7a>¶
簫聲催暖賣餳天縈絲早絮輕無着弄袖和風細可憐¶
鼇署侍臣貪出沐珉糜珠餡愧頒宣¶
　景文宋公嘗知夀州再入翰苑又詔知杭州才出國¶
　門迫還本職此所謂鼇署侍臣貪出沐者殆慶厯五¶
　年乙酉六年丙戌間事詩三四風味特甚足見昇平¶
　五六尤潤末句宣賜事候考¶
　　　送致政太師文潞公　　　　　羅　適¶
曽將故老較量看五福如公信是難潞國封來多有嵗¶
<pb:KR4h0074_WYG_005-7b>¶
太師以上更無官應留妙筭安神器必得人才薦將壇¶
他日宋家青史上始終臣節雪霜寒¶
　羅適天台人五首取一尚有貝州隂徳即仙資一句¶
　佳¶
　　　駕幸西太一宫道傍耕桑者皆以茶絹賜之¶
　　　　　　　　　　　　　　　　韓　琦¶
杪春時澤未全滂西禱真祠徯福祥蠶女捨籠驚法從¶
耕夫投耒目天光勤勞率有優恩及拜賜皆知佚道長¶
<pb:KR4h0074_WYG_005-8a>¶
海内承風誰不勸何須躬藉與躬桑¶
　此甲辰治平元年英宗出郊時詩昇平之象可掬魏¶
　公為太平宰相無愧矣時耕者叱牛聲甚厲駕前衞¶
　士咸以為笑公亦以詩紀之也¶
　　　駕幸金眀池¶
西池風景出塵寰春豫方乗禁坐閒庶俗一令趨夀域¶
從官齊許燕蓬山樓䑓金碧交輝外舟楫笙歌浩渺間¶
與衆盡歡宫漏促萬花香裏屬車還¶
<pb:KR4h0074_WYG_005-8b>¶
　此太平宰相之言英宗時¶
　　　初㑹晝錦堂¶
重向髙堂舉宴盃四年牽强北門回故園風物都如舊¶
多病襟懐逐一開白髪恥誇金絡騎綠隂欣滿鐵梁䑓¶
因思前彥歸榮者未有三曽晝錦來¶
　　　再題¶
為郡偏榮晝錦歸再容鄉任古來稀邸人祗駭新章貴¶
僊表誰瞻舊鶴飛浹境士民增慰恱一軒風物起光輝¶
<pb:KR4h0074_WYG_005-9a>¶
鑱詩又志君恩重鼎鑊捐軀報亦微¶
　公初有古詩不以快恩讐矜名譽為然見諸歐陽公¶
　記中此熙寜初元自長安再領鄉郡時後改鎮北門¶
　得請歸判相州凡三衣錦云¶
　　　初登休逸䑓¶
休逸䑓髙復凭闌依然風月喜生顔城頭仰視新栽栁¶
天外微分舊見山草色且無歸後怨禽飛同到倦時還¶
欲知恩許三年喜錦爛裘輕白晝間¶
<pb:KR4h0074_WYG_005-9b>¶
　　　癸丑燈夕¶
爭放紅蕖燎紫沉勝游誰肯惜千金人和更有笙歌助¶
酒美應無巷陌深化國光隂方甚永洞天風物不難尋¶
如何可致吾民樂長似熙熙此夜心¶
　熙寜六年相州作¶
　　　賞花釣魚御製　　　　　　　宋仁宗¶
晴旭輝輝苑籞開氤氲花氣好風來游絲罥絮縈行仗¶
墮蘂飄香入酒杯魚躍文波時撥刺鶯留深樹乆徘徊¶
<pb:KR4h0074_WYG_005-10a>¶
青春朝野方無事故許游觀近侍陪¶
　　　和御製賞花釣魚　　　　　　韓　琦¶
花蔟香亭萬朶開琱輿髙自九關來輕隂閣雨留天仗¶
寒色凝春送夀杯僊吹徹雲終縹渺恩魚逢餌乆徘徊¶
曽參二十年前㑹今備台司得再陪¶
　　　和前韻　　　　　　　　　　鄭　獬¶
輦路鮮雲五色開一聲清蹕下天來水光翠繞九重殿¶
花氣濃薰萬夀杯繡幕煙深紅㑹合文竿風引綠徘徊¶
<pb:KR4h0074_WYG_005-10b>¶
蓬山絶頂無人到詔許羣仙盡日陪¶
　　　和前韻¶
禁籞平眀帳殿開華芝初下未央來人間彩鳳儀韶曲¶
天上流霞滿御杯花近赭袍偏照爛魚窺僊仗亦徘徊¶
蓬萊絶景何曽到自愧塵蹤此一陪¶
　　　奉詔赴瓊林苑燕餞太尉潞國文公出鎮西都¶
都門秋色滿旌旗祖帳容陪醉御巵功業迥髙嘉祐末¶
(公至和中首/陳建儲之䇿)精神如破貝州時(白居易獻裴晉公詩云/閒說風情筋力在只如)¶
<pb:KR4h0074_WYG_005-11a>¶
(初破蔡/州時)匣中寶劍騰霜鍔海上僊桃壓露枝(公之子近/有登瀛之)¶
(命/)昨日更聞褒詔下别看名姓入烝彞¶
　　　送公闢給事自青州致政歸吳中¶
青鎻僊人觧玉符秋風一夜滿江湖曽歌郢水非凡曲¶
未掃旄頭負壯圗(公昔北使憤/然屢抑北人)終日望君天欲盡平生¶
知我世應無扁舟應約元宫保瀟洒蓮涇二丈夫(採蓮/涇在)¶
(蘇州南/園後)¶
　　　送程公闢給事出守㑹稽兼集賢殿修撰¶
<pb:KR4h0074_WYG_005-11b>¶
越州太守何瀟灑應為能吟住集僊雪急紫濛催玉勒¶
(公奉使方歸紫/濛北中館名也)日長青瑣聴薰絃一時冠盖傾離席半¶
醉珠璣落彩牋自恨君恩渾未報五湖終負釣魚船¶
　紫濛二字甚新人所未用亦所未知¶
　　　寄程公闢¶
念昔都門手一攜春禽㡬向苧蘿啼夢回金殿風光别¶
吟到銀河月影低舞急錦腰迎十八酒酣金盞照東西¶
何時得遂扁舟去雪棹同君泛剡溪¶
<pb:KR4h0074_WYG_005-12a>¶
　迎十八照東西全是迎字照字有工¶
　　　恭和御製上元觀燈　　　　　王安禮¶
鑾輿清曉出瑶䑓羽衞瞻迎扇影開鳳闕張燈天上坐¶
雞林獻曲海邊來修文可笑秦無䇿能賦休誇楚有才¶
星漢未斜鈞樂闋君王宣示萬年盃¶
　此即王禹玉雙鳳六鰲之韻足見太平盛世¶
　　　瓊林苑賜宴餞留守太尉輒繼髙韻呈¶
名徳曽來重四夷朝廷今日見官儀陪祠自冠三公位¶
<pb:KR4h0074_WYG_005-12b>¶
分陜猶為百辟師金谷望塵多眷舊瓊林賜饑盡巫疑¶
都人喜見斾旌美寜識勲名在鼎彞¶
　　　上巳游金眀池　　　　　　　王直方¶
游絲墮絮惹行人酒肆歌樓駐畫輪鳳管遏回雲冉冉¶
龍舟衝破浪粼粼日斜黄繖歸馳道風約青帘認别津¶
朝野歡娱真有象壺中要看四時春¶
　選此詩以為汴京昇平之盛可夢不可見恐亦不可¶
　夢也嗚呼痛哉¶
<pb:KR4h0074_WYG_005-13a>¶
　　　金明池　　　　　　　　　　王安國¶
霓旌逺逺拂樓船滿地春風錦繡筵三島路深浮閬苑¶
九霞觴滿奏鈞天仗歸金闕浮雲外人望池臺落日邊¶
㝡引平生江海趣波瀾一段草如煙¶
　　　上元從駕至集禧觀次沖卿韻　王安石¶
昭陵持槖從游人更見熙寜第四春寶扇初開移玉座¶
華燈錯出映朱塵樓前時看新歌舞仗外還如舊徼廵¶
投老逢時追徃事却含愁思度天津¶
<pb:KR4h0074_WYG_005-13b>¶
　　　次韻陪駕觀燈¶
繡節含風下玉除宫商挾奏斐然殊福祥周室流為火¶
恩澤堯樽散在衢伏枕但能知廣樂揮毫何以報眀珠¶
但留巾篋歸田日追詠公歡毎自娱¶
　　　謁曽魯公¶
翊戴三朝冕有蟬歸榮今作地行僊且開京洛蕭何第¶
未泛江湖范蠡船老景已憐周吕尚慶門方似漢韋賢¶
一觴豈足為公夀願賦長鯨吸百川¶
<pb:KR4h0074_WYG_005-14a>¶
　　　上元喜呈貢父¶
車馬紛紛白晝同萬家燈火暖春風别開閶闔壺天外¶
特起蓬萊陸海中盡取繁華供俠少祗分牢落與衰翁¶
不知太一游何處定把青藜獨照公¶
　　　和賞花釣魚¶
䕃幄晴雲拂曉開傳呼僊仗九天來披香殿上留朱輦¶
太液池邊送玉盃宿蘂暖含風浩蕩戱鱗清映日徘徊¶
宸章獨與春爭麗恩許賡歌豈易陪¶
<pb:KR4h0074_WYG_005-14b>¶
　　　車駕幸玉津園晚歸進詩　　　洪　邁¶
五更猶自雨如麻無限都人仰翠華翻手作雲方悵望¶
舉頭見日共驚嗟天公的有施生妙帝力堪同造化誇¶
上苑春光無盡藏何須羯鼓更催花¶
　淳熙中阜陵宿戒車幸玉津園夜大雨曉而晴景盧¶
　進此詩後兩日宇文价内引上舉似此詩曰洪待制¶
　用雨如麻偶思得桑麻可答其末句用羯鼓事故以¶
　華清車騎爛如花答之世人以為榮遇此亦一時之¶
<pb:KR4h0074_WYG_005-15a>¶
　太平也然三四用麗語熟套盖四六者乃三洪之所¶
　長¶
　　　秋日臨幸秘書省因成近體詩一首賜丞相史¶
　　　浩以下　　　　　　　　　　宋孝宗¶
玉軸牙籖煥寶章簪紳侍列映秋光宴開芸閣儒風盛¶
坐對蓬山逸興長稽古右文慚菲徳禮賢下士法前王¶
欲臻至治觀熙洽更罄嘉謀為贊㐮¶
　淳熙五年戊戌九月十二日駕幸秘書省翌日賜丞¶
<pb:KR4h0074_WYG_005-15b>¶
　相史浩以下此詩自建炎丁未至庚戌閱四年無非¶
　冦賦充斥之日自紹興辛亥至壬午三十二年梗以¶
　姦相秦檜者十七年天下學士大夫切齒於忘讐議¶
　和之事貶逐相望辛巳完顏亮背盟臨江東南震動¶
　幸而再安天也中間錢塘一隅謂之小康則可矣至¶
　阜陵立歴隆興乾道以至淳熙始可謂之昇平故取¶
　孝宗此詩以見當時稽古右文禮賢下士之盛宋之¶
　極治前言仁祖後言孝宗漢唐英主有不逮也朝廷¶
<pb:KR4h0074_WYG_005-16a>¶
　治而天下富樂謂之昇平天下之尚富樂而朝廷不¶
　治則有亂之萌不足以言昇平也選詩之意又在乎¶
　此¶
　　　寓意　　　　　　　　　　　晏　殊¶
油壁香車不再逢峽雲無迹任西東梨花院落溶溶月¶
栁絮池塘淡淡風㡬日寂寥中酒後一畨蕭索禁烟中¶
魚書欲寄何由逹水逺山長處處同¶
　　　恭和御製秋日幸秘書省近體詩¶
<pb:KR4h0074_WYG_005-16b>¶
　　　　　　　　　　　　　　　　吕祖謙¶
麟閣龍旂日月章中興再見赭袍光仰觀焜燿人文盛¶
始識扶持徳意長功利從今卑管晏浮華自昔陋盧王¶
愿將實學酧天造敢効眀河織女襄¶
　東萊時為著佐兼權禮郎國史編修十月十七日除¶
　大著十二月十四夜感末疾給假眀年三月二十四¶
　日遂歸婺州不復再起淳熙八年辛丑七月二十九¶
　日卒年四十五集中詩僅一巻率多挽章今以類選¶
<pb:KR4h0074_WYG_005-17a>¶
　公詩僅得五首秘書省三挽汪聖錫二如福州城樓¶
　五言詩亦佳有云棊聲傳下界雁影沒長空島嶼秋¶
　江裏樓䑓海氣中盖少作也¶
　　　賀車駕幸秘書省二首¶
麟䑓髙栁識琱輿共記中興幸省初黄道再傳天子蹕¶
青編重入史臣書需雲下際君恩盛晨露髙張樂節舒¶
若寫鴻猷參大雅定非周鼔頌畋漁¶
　畋漁善用韻¶
<pb:KR4h0074_WYG_005-17b>¶
紫清丹極與天鄰闔闢乾坤係笑顰獨為斯文回一顧¶
坐令吾道重千鈞先王舊物叅差見列聖眀謨次第陳¶
墨客區區感榮遇豈知深意在彞倫¶
　淳熙五年戊戌九月十二日阜陵車駕幸秘書省公¶
　時為著作佐郎兼權禮部郎官上有詩見前公和外¶
　又有此二詩穏重端整過於無益空言者萬萬矣¶
　　　入城至郡圃及諸家園亭游人甚盛¶
　　　　　　　　　　　　　　　　陸　游¶
<pb:KR4h0074_WYG_005-18a>¶
老子何曽慣市塵今朝也復入城闉太平有象人人醉¶
造物無私處處春九陌鶯花娱望眼一竿風月屬閒身¶
不緣興盡回橈早要就湖波照角巾¶
　三四好¶
　　　乍晴出游¶
八十山翁病不支出門也喜賦晴詩小樓酒斾闌街處¶
深巷人家晒練時本借微風欹帽影却乗新暖弄鞭絲¶
歸來幸有流香在剰伴兒童一笑嬉¶
<pb:KR4h0074_WYG_005-18b>¶
　流香所賜酒名¶
　　　武林¶
皇輿乆駐武林宫汴洛當時未易同廣陌有風塵不起¶
長河無凍水常通樓䑓飛舞祥烟外鼓吹喧呼眀月中¶
六十年間㡬來徃都人誰觧記衰翁¶
　此嘉泰六年壬戌詩頗能道錢塘風物元註紹興癸¶
　亥子年十九以試南省來臨安今六十年矣¶
　　　西邨暮歸¶
<pb:KR4h0074_WYG_005-19a>¶
天氣清和修褉後土風淳古結繩前邨邨陂足分秧水¶
户戶門通入郭船亭障盗消常息鼓坊塲酒賤不論錢¶
行人爭看山翁醉頭枕槐根卧道邊¶
　此景未易得也故取之¶
　¶
　¶
　¶
　¶
<pb:KR4h0074_WYG_005-19b>¶
　¶
　¶
　¶
　¶
　¶
　¶
　¶
　瀛奎律髓巻五¶
