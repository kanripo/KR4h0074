# -*- mode: mandoku-view; -*-
#+TITLE: 瀛奎律髓
#+DATE: 2015-08-25 00:35:05.950686
#+PROPERTY: ID KR4h0074
#+PROPERTY: BASEEDITION WYG    
#+PROPERTY: JUAN 卷三十二
<pb:KR4h0074_WYG_032-1a>¶
欽定四庫全書¶
　瀛奎律髓巻三十二　　　　元方囘　編¶
　　忠憤類¶
　世不常治於是有麥秀黍離之詠焉庾信哀江南賦¶
　亦人心之所不容泯也炎紹間有和江子我詩者乃¶
　曰成壞一反掌江南未須哀子我以為何其不仁之¶
　甚惟出於荆舒之學京黻之門者例如此今取其可¶
　以怨者列之不特臣於君子於親凡門生故吏學徒¶
<pb:KR4h0074_WYG_032-1b>¶
　於主於師皆與¶
　　五言(二十五首/)¶
　　　春望　　　　　　　　　　　杜　甫¶
國破山河在城春草木深感時花濺淚恨別鳥驚心烽¶
火連三月家書抵萬金白頭搔更短渾欲不勝簪¶
　此第一等好詩想天寳至徳以至大厯之亂不忍讀¶
　也¶
　　　有歎¶
<pb:KR4h0074_WYG_032-2a>¶
壯心久零落白首寄人間天下兵常鬬江東客未還窮¶
猿號雨雪老馬望關山武徳開元際蒼生豈重攀¶
　　　遣興¶
干戈猶未定弟妹各何之拭泪霑襟血梳頭滿面絲地¶
卑荒野大天逺暮江遲衰疾那能久應無見汝期¶
　　　遣憂¶
亂離知又甚消息苦難真受諫無今日臨危憶古人紛¶
紛乘白馬擾擾着黄巾隋氏留宫室焚燒何太頻¶
<pb:KR4h0074_WYG_032-2b>¶
　　　避賢¶
避地嵗時晚竄身筋骨勞詩書遂牆壁奴僕且旌旄行¶
在僅聞信此生隨所遭神堯舊天下㑹見出腥臊¶
　天寳十四年乙未冬安祿山反老杜年四十四自是¶
　流移轉徙一為拾遺一為華州功曹一為劔南叅謀¶
　至大厯五年庚戌卒年五十九凡十六年間無非盜¶
　賊干戈之日忠臣固宜痛憤而老杜一飯不忘君多¶
　見於詩如諸侯春不貢使者日相望由來强榦地未¶
<pb:KR4h0074_WYG_032-3a>¶
　有不臣朝領郡輙無色之官皆有詞天地日流血朝¶
　廷誰請纓弟妹悲歌裏朝廷醉眼中空村惟見鳥落¶
　日未逢人汩汩避羣盜悠悠經十年偷生惟一老伐¶
　叛已三朝赤眉猶世亂青眼只途窮朝野歡娛後乾¶
　坤震蕩中路衢惟見哭城市不聞歌忽聞哀痛詔又¶
　下聖明朝行在諸軍闕來朝大將歸奪馬悲宫主登¶
　車泣貴嬪窮愁但有骨羣盜尚如毛皆哀痛惻愴令¶
　人有無窮之悲彼生世常逢太平者烏足以語此初¶
<pb:KR4h0074_WYG_032-3b>¶
　選五首外併此佳句紀之¶
　　　秋日懷賈隨進士　　　　　　羅　隠¶
邊冦日騷動故人音信稀長纓慚賈誼孤塚憶韓非曉¶
匣魚腸冷春園鴨掌肥知君安未得聊且示忘機¶
　　　　亂後逢友人¶
滄海去未得倚舟聊問津生靈冦盜盡方鎮改更頻夢¶
裏舊行處眼前新貴人從來事如此君莫獨沾巾¶
　　　　遣興¶
<pb:KR4h0074_WYG_032-4a>¶
青雲路不通歸計奈長䝉老恐醫方悞窮憂酒盞空何¶
堪離亂後更入是非中長短遭譏笑囘頭避釣翁¶
　　　九日　　　　　　　　　　　江端友¶
萬里江河隔傷心九日來蓬驚秋日後菊換故園開楚¶
欲圖周鼎湯猶繫夏臺東籬那一醉塵爵耻虚罍¶
　江鄰幾與梅聖俞多唱和嘉祐起居舍人子懋相生¶
　三子端禮字子和端友字子我端本字子之與吕居¶
　仁多唱和入江西𣲖子我以元祐黨家居不仕亦不¶
<pb:KR4h0074_WYG_032-4b>¶
　娶隠居封丘門外靖康初少宰吳元中薦之以為承¶
　務郎賜進士出身諸王宮教授上書辨宣仁誣謗遭¶
　黜渡江寓居桐廬之鸕鷀源後為太常少卿趙蕃昌¶
　父得其詩於韓琥仲止曰七里先生自然菴集刋留¶
　嚴陵郡齋此詩題目雖曰九日而周鼎夏臺之句乃¶
　是忠憤故以類入於此子我西池再展一月詩最有¶
　諷諌味朱文公亦喜之¶
　　　還韓城　　　　　　　　　　吕本中¶
<pb:KR4h0074_WYG_032-5a>¶
乍喜全家脱虛疑疋馬(一作/萬馬)奔乾坤徳盛大盜賊爾猶¶
存稻壠秋仍旱溪流晚自渾素冠兼白髪悉絶更誰論¶
　三首取一乾坤盜賊一聨生逼老杜¶
　　　丁未二月上旬日¶
厄運雖云極羣公莫自疑民心空有望天道本無知野¶
帳留華屋青城插皂旗燕雲舊耆老寧識漢官儀¶
主辱臣當死時危命亦輕誰吞豫讓炭肯結仲由纓泣¶
血瞻行殿傷心望敵營尚存儀衛否早晚復神京¶
<pb:KR4h0074_WYG_032-5b>¶
　此靖康二年丁未事五月改建炎¶
　　　兵亂後雜詩五首　　　　　　吕祖謙¶
晚逢戎馬際處處聚兵時後死翻為累偷生未有期積¶
憂全少睡經刼抱長饑欲逐范仔輩同盟起義師¶
　元註云近聞河北布衣范仔起義師¶
羽檄連朝暮戎旃匝邇遐未教知死所詎敢作生涯東¶
郭同逃戸西郊類破家萍蓬無定迹屢欲過三巴¶
碣石烟塵起長驅出不虞是誰遺此賊故使亂中都官¶
<pb:KR4h0074_WYG_032-6a>¶
府室如罄人家錐也無有司少恩惠何忍復追呼¶
　左傳室如懸罄如訓而謂室而將空也後人誤以為¶
　似磬之空非是觀此對則得本意矣¶
萬事多返覆蕭蘭不辨真汝為誤國賊我作破家人求¶
飽羮無糝澆愁爵有塵往來梁上燕相顧却情親¶
蝸舍嗟蕪沒孤城亂定初籬根留敝屨屋角得殘書雲¶
路慚髙鳥淵潛羡巨魚客來闕佳致親為摘山蔬¶
　東萊外集凡二十九首取其五他如水水但爭渡城¶
<pb:KR4h0074_WYG_032-6b>¶
　城各㸃兵牛亡春奪種馬死盡徒行風雨無由障牛¶
　羊自入廬簷楹鏃可拾草木血猶腥六龍時臲卼百¶
　雉日孤危報國寧無䇿全軀各有詞皆佳句也老杜¶
　後始有此¶
　　　感事　　　　　　　　　　　陳與義¶
䘮亂那堪説干戈竟未休公卿危左袵江漢故東流風¶
斷黃龍府雲移白露洲云何舒國步持底副君憂世事¶
非難料吾生本自浮菊花紛四野作意為誰秋¶
<pb:KR4h0074_WYG_032-7a>¶
　危故二字最佳黄龍府謂二帝北狩白鷺洲謂髙廟¶
　在金陵¶
　　　聞王道濟䧟北庭¶
海内堂堂友如今在賊圍虚傳袁盎脫不見華元歸浮¶
世身難料危途計易非雲孤馬息嶺老涕不勝揮¶
　三四善用事五六有無窮之痛焉¶
　　　喜誅大將　　　　　　　　　劉子翬¶
自提烏合衆南北久跳梁避事幾危國専權僭擬王然¶
<pb:KR4h0074_WYG_032-7b>¶
臍誅未快擢髪罪難詳膏血汙玷斧何曽洒戰塲¶
　曽作如尤佳此殆誅范瓊時所為¶
　　　己酉亂後寄常州使君姪四首　汪　藻¶
汾水游仍逺瑶池宴未歸航遷羣廟主矢及近臣衣代¶
馬窺天塹邊峰斷日畿百年淮海地囘首復成非¶
草草官軍渡悠悠梟騎旋方嘗勾踐膽已補女媧天諸¶
將爭隂拱蒼生忍倒懸乾坤滿羣盜何日是歸年¶
身老今何向兵拏未肯休經旬甘半菽盡室委扁舟台¶
<pb:KR4h0074_WYG_032-8a>¶
折星猶彗農饑麥未收日邊無一使兒女詎知愁¶
春到花仍笑時危特自哀平城龍凖去𤓰步佛狸來地¶
下皆寃肉人間半刼灰只今衰淚眼那得向君開¶
　此建炎三年己酉冬烏珠入吳航海避亂之後也靖¶
　康中在圍城中者吕居仁徐師川汪彦章皆詩人也¶
　居仁多有痛憤之詩師川以邦昌之名名其婢而詩¶
　無所見彦章至此乃有亂後詩豈當時諸人或言之¶
　太過恐忤時相而刪之乎後秦檜既相賣國求和則¶
<pb:KR4h0074_WYG_032-8b>¶
　士大夫噤不能發一辭矣此等詩皆本老杜亦惟老¶
　杜多有此等詩庾信猶賦哀江南皆知此意¶
　　　聞寇至初去柳州　　　　　　曽　幾¶
剝啄誰敲戸蒼茫客抱衾只㸔人似蟻共道賊如林兩¶
岸侔千里扁舟抵萬金病夫桑下戀萬一有佳音¶
　此篇雖未見忠憤之意遼亡金熾盜賊充斥自中原¶
　破至於嶺表非士大夫之罪乎當任其咎者讀之而¶
　思可也¶
<pb:KR4h0074_WYG_032-9a>¶
　　七言(二十二首/)¶
　　　恨别　　　　　　　　　　　杜　甫¶
洛城一别四千里胡騎長驅五六年草木變衰行劔外¶
兵戈阻絶老江邊思家步月清宵立憶弟㸔雲白晝眠¶
聞道河陽近乘勝司徒急為破幽燕¶
　河陽之勝在至徳二年己亥冬十月祿山之反在天¶
　寳十四年乙未十一月繼以史思明反今四五年司¶
　徒謂李光弼¶
<pb:KR4h0074_WYG_032-9b>¶
　　　秋興¶
聞道長安似奕棋百年世事不勝悲王侯第宅皆新主¶
文武衣冠異昔時直北關山金鼓振征西車馬羽書遲¶
魚龍寂寞秋江冷故國平居有所思¶
　八首取一廣徳元年癸卯冬十月吐蕃入長安代宗¶
　幸陜安史死久矣而又有此事故曰奕棋然首篇有¶
　云巫山巫峽氣蕭森即大厯初詩也¶
　　　釋悶¶
<pb:KR4h0074_WYG_032-10a>¶
四海十年不解兵犬戎也復臨咸京失道非關出襄野¶
揚鞭忽是過湖城豺狼塞路人斷絶烽火照夜屍縱横¶
天子亦應厭奔走羣公固合思昇平但恐誅求不改轍¶
聞道嬖孽能全生江邊老翁錯料事眼暗不見風塵清¶
　此亦所謂吳體拗字天寳十四年乙未祿山反至永¶
　泰元年乙巳恰十一年犬戎也復臨咸京謂前年癸¶
　卯吐蕃入長安代宗出奔也詩意曲折誅求不改嬖¶
　孽全生此禍亂未巳之兆¶
<pb:KR4h0074_WYG_032-10b>¶
　　　山中寡婦　　　　　　　　　杜荀鶴¶
夫因兵死守蓬茅蔴苧衣冠鬢髪焦桑柘廢來猶納税¶
田園荒後尚徴苗時挑野莱和根煑旋斫生柴帶葉燒¶
任是深山更深處也應無計避征徭¶
　荀鶴詩至此俗甚而三四格卑語率最是廢來荒後¶
　似此者不一學晚唐者以為式予心葢不然之尾句¶
　語俗似諢卻切¶
　　　旅泊遇郡中叛亂示同志¶
<pb:KR4h0074_WYG_032-11a>¶
握手相㸔誰敢言軍家刀劔在腰邊遍搜寳貨無藏處¶
亂殺平人不怕天古寺拆為修寨木荒墳開作甃城磚¶
郡侯逐出渾閑事政是鑾輿幸蜀年¶
　不經世亂不知此詩之切雖麄厲亦可取¶
　　　中元甲子以辛丑駕幸蜀　　　羅　隠¶
子儀不起渾瑊亡西幸誰人從武皇四海為家雖未逺¶
九州多事竟難防已聞旰食思真將㑹待畋游致假王¶
應感兩朝巡狩跡綠槐端正驛荒凉¶
<pb:KR4h0074_WYG_032-11b>¶
　　　自蘇臺至望亭驛人家盡空　　李嘉祐¶
南浦菰蒲覆白蘋東吳黎庻逐黄巾野棠自發空流水¶
江燕初歸不見人逺樹依依如送客平田𣺌𣺌獨傷春¶
那㸔回首長洲苑烽火年年報戰塵¶
　　　安貧　　　　　　　　　　　韓　偓¶
手風難展八行書眼暗休尋九局圖牕裏日光飛野馬¶
案頭筠管長蒲盧謀身拙為安蛇足報國危曽捋虎鬚¶
舉世可能無黙識未知誰擬試齊竽¶
<pb:KR4h0074_WYG_032-12a>¶
　韓偓字致光當崔𦙍朱全忠表裏亂國獨守臣節不¶
　變寧不為相而在翰苑無俸竟忤全忠貶濮州司馬¶
　事見本傳所謂報國危曽捋虎鬚非虚語也王荆公¶
　選唐詩多取之詩律精確¶
　　　亂後春日途經野塘¶
世亂他鄉見落梅野塘晴暖獨徘徊船衝水鳥飛還住¶
袖拂楊花去又來季重舊游多䘮逝子山新賦亦悲哀¶
眼㸔朝市成陵谷始信昆明是刼灰¶
<pb:KR4h0074_WYG_032-12b>¶
　吳質季重為曹操所殺致光之交有為朱全忠所殺¶
　者引庾信子山賦事可謂極悲哀矣¶
　　　亂後郤至近甸有感¶
狂童容易犯金門比屋齊人作旅魂夜户不扄生茂草¶
春渠自溢浸荒園關中卻是屯邊卒塞外翻聞有漢邨¶
堪恨無情清濁水渺茫依舊遶秦源¶
　唐僖昭以來其亂如此¶
　　　八月六日作二首¶
<pb:KR4h0074_WYG_032-13a>¶
日離黄道十年昏敏手重開造化門火帝動爐銷劒㦸¶
風師吹雨洗乾坤左牽犬馬誠難測右袒簪纓最負恩¶
丹筆不知誰是罪莫留遺迹怨神孫¶
金虎挻災不復論構成狂猘犯車塵御衣空惜侍中血¶
國璽幾危皇后身圖覇未能知盜道飾非惟欲害仁人¶
黄旗紫氣今仍舊免使老臣攀畫輪¶
　　　金樓感事　　　　　　　　　吳　融¶
太行和雪疊晴空二月郊原尚朔風飲馬早聞臨渭北¶
<pb:KR4h0074_WYG_032-13b>¶
射鵰今欲過山東百年徒有伊川歎五利寧無魏絳功¶
日暮長亭正愁絶哀笳一曲戍煙中¶
　吳融韓偓同時慨歎兵戈之間詩律精切皆善用事¶
　如此中四句㣲而顯也¶
　　　偶題¶
賤子曽塵國士知登門倒屣憶當時西川酌盡菊花酒¶
東閣編成詠雪詩莫道精靈無伯友尋聞任俠報爰絲¶
烏衣舊宅猶能認粉竹金松一兩枝¶
<pb:KR4h0074_WYG_032-14a>¶
　此乃感恩之言必為某人為朱温之徒所殺而未有¶
　能報之者也予於魏公明已門下亦然¶
　　　次韻尹潛感懐　　　　　　　陳與義¶
北兵又㸔遶淮春歎息猶為國有人可使翠華周㝢縣¶
誰持白扇靜風塵五年天地無窮事萬里江湖見在身¶
共説金陵龍虎氣放臣迷路惑烟津¶
　周尹潛詩亦學老杜此詩壯哉乃思陵即位之五年¶
　紹興元年也¶
<pb:KR4h0074_WYG_032-14b>¶
　　　傷春¶
廟堂無䇿可平戎坐使甘泉照夕烽初怪上都聞戰馬¶
豈知窮海㸔飛龍孤臣霜髪三千丈每嵗煙花一萬重¶
稍喜長沙向延閣疲兵敢犯敵軍鋒¶
　謂潭州向伯恭¶
　　　野泊對月有感　　　　　　　周　莘¶
可憐江月亂中明應識逋逃病客情斗柄䦨干洞庭野¶
角聲凄斷岳陽城酒添客淚愁仍濺浪巻歸心暗自驚¶
<pb:KR4h0074_WYG_032-15a>¶
欲問行朝近消息眼中羣盜尚縱横¶
　尹潛名莘為岳陽決曹掾陳簡齋集屢見詩題乃錢¶
　塘人東坡所與交周長官開祖之孫也詩有老杜氣¶
　骨簡齋亦欽畏之只江月亂中明一句便髙三四悲¶
　壯併結句自可混入老杜集¶
　　　北風　　　　　　　　　　　劉子翬¶
雁起平沙晚角哀北風逥首恨難裁淮山已隔邊塵斷¶
汴水猶穿故苑來紫色鼃聲真倔强翠華龍衮暫徘徊¶
<pb:KR4h0074_WYG_032-15b>¶
廟堂此日無遺䇿可是憂時獨草萊¶
　忠憤至矣五六尤精命意尤切○屏山又有汴京紀¶
　事絶句二十首今書四首於此○空嗟覆鼎誤前朝¶
　骨朽人間罵未消夜月池臺王傅宅春風楊柳相公¶
　橋○萬炬銀花錦綉圍景龍門外軟紅飛凄凉但有¶
　雲頭月曽照當時步輦歸○梁園歌舞足風流美酒¶
　如刀解斷(音/短)愁憶得少年多樂事夜深燈火上樊樓¶
　○輦轂繁華事可傷師師垂老過湖湘縷衣檀板無¶
<pb:KR4h0074_WYG_032-16a>¶
　顔色一曲當時動帝王○不減唐人¶
　　　宿牧牛亭秦太師墳菴　　　　楊萬里¶
函關只有一穰侯瀛館寧無再帝丘天極八重心未死¶
台星三㸃坼方休只㸔壁後新亭䇿恐作栘中屬國羞¶
今日牛羊上丘壟不知丞相更嗔不¶
　此為秦檜○元註暮年起大獄必殺張徳逺胡邦衡¶
　等五十餘人不知諸公殺盡將欲何為奏垂上而卒¶
　故有新亭之句然初節似蘇子卿而晚繆¶
<pb:KR4h0074_WYG_032-16b>¶
　　　書憤　　　　　　　　　　　陸　游¶
白髪蕭蕭卧澤中秪憑天地鑒孤忠阨窮蘇武餐氈久¶
憂憤張巡嚼齒空細雨春蕪上林苑頺垣夜月洛陽宫¶
壯心未與年俱老死去猶能作鬼雄¶
鏡裏流年兩鬢殘寸心自許尚如丹衰遲罷試戎衣窄¶
悲憤猶爭寳劍寒遣戍十年臨滴博壯圖萬里戰臯蘭¶
關河自古無窮事誰料如今袖手㸔¶
　悲壯感慨不當徒以虚語視之¶
<pb:KR4h0074_WYG_032-17a>¶
　　　書事　　　　　　　　　　　劉克莊¶
人道山東入秘方書生膽小慮空長遺民似蟻饑難給¶
俠士如鷹飽易颺未見馳車修寢廟先聞鑄印拜侯王¶
青齊父老應流涕何日鸞旗駐路旁¶
　此為山東李全作李全固叛賊反覆不足道史彌逺¶
　遇千載一㑹之機無晉人絲毫伎倆可憾也¶
　¶
　¶
<pb:KR4h0074_WYG_032-17b>¶
　¶
　¶
　¶
　¶
　¶
　¶
　¶
　瀛奎律髓巻三十二¶
