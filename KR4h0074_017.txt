# -*- mode: mandoku-view; -*-
#+TITLE: 瀛奎律髓
#+DATE: 2015-08-25 00:35:05.675870
#+PROPERTY: ID KR4h0074
#+PROPERTY: BASEEDITION WYG    
#+PROPERTY: JUAN 卷十七
<pb:KR4h0074_WYG_017-1a>¶
欽定四庫全書¶
　瀛奎律髓巻十七　　　　　元　方回　編¶
　　晴雨類¶
　雨而晴晴而雨洪範所謂時若恒若而天地之豐凶¶
　異焉詩人有喜有感斯可以觀¶
　　五言九(十五首/)¶
　　　發營逢雨應詔　　　　　　　虞世南¶
豫游欣勝地皇澤乃先天油雲隂(一作/低)御道膏雨潤公¶
<pb:KR4h0074_WYG_017-1b>¶
田隴麥沾逾翠山花濕更燃稼穡良所重方復悦豐¶
年¶
　唐之盛瀛洲十八學士於詩文皆餘事也世南集不¶
　可見初學記中得此詩¶
　　　奉和春日途中喜雨　　　　　魏知古¶
皇遊向洛城時雨應天行麗日登巖送隂雲出野迎濯¶
枝林杏發潤葉渚蒲生絲入綸言喜花依錦字明㣲臣¶
忝東觀載筆佇西成¶
<pb:KR4h0074_WYG_017-2a>¶
　此乃和武后詩五韻律詩多有之第七句巧¶
　　　途中遇晴　　　　　　　　　孟浩然¶
已失五陵道獨逢蜀坂泥天開斜景逈山出晚雲低餘¶
濕猶霑草殘流尚入溪今宵有明月鄉思逺凄凄¶
　三四壯浪五六細潤形容雨晴妙甚¶
　　　雨四首　　　　　　　　　　杜　甫¶
微雨不滑道斷雲疎復行紫崕奔處黒白鳥去邊明秋¶
日新霑影寒江舊落聲柴扉臨野碓半濕搗香粳¶
<pb:KR4h0074_WYG_017-2b>¶
江雨舊無時天晴忽散絲暮秋霑物冷今日過雲遲上¶
馬迴休出看鷗坐不辭高軒當灔澦潤色靜書帷¶
物色嵗將晏天隅人未歸朔風鳴淅淅寒雨下霏霏多¶
病久加飯衰容新授衣時危覺彫喪故舊短書稀¶
楚雨石苔滋京華消息遲山寒青兕呌江晚白鷗饑神¶
女花鈿落鮫人織杼悲繁憂不自整終日洒如絲¶
　老杜晴雨詩取二十首似乎太多然他人無此等氣¶
　魄學者但觀老杜聖俞后山簡齋四家賦雨甚𢎞大¶
<pb:KR4h0074_WYG_017-3a>¶
　其工宻其高爽為如何即知入處矣¶
　　　晨雨¶
小雨晨光内初來葉上聞霧交纔洒地風逆旋隨雲暫¶
起柴荆色輕霑鳥獸羣麝香山一半亭午未全分¶
　　　喜雨¶
南國旱無雨今朝江出雲入空纔漠漠洒逈已紛紛巢¶
燕高飛盡林花潤色分晚來聲不絶應得夜深聞¶
　　　對雨¶
<pb:KR4h0074_WYG_017-3b>¶
莾莾天涯雨江邊獨立時不愁巴道路恐濕漢旌旂雲¶
嶺防秋急繩橋戰勝遲西戎甥舅禮未敢背恩私¶
　　　村雨¶
雨聲傳兩夜寒事颯高秋挈帶看朱紱開箱覩黒裘世¶
情只益睡盜賊敢忘憂松菊新霑洗茅齋慰逺遊¶
　　　梅雨¶
南京犀浦道四月熟黄梅湛湛長江去㝠㝠細雨來茅¶
茨疎易濕雲霧宻難開竟日蛟龍喜盤渦與岸迴¶
<pb:KR4h0074_WYG_017-4a>¶
　　　朝雨¶
凉氣曉蕭蕭江雲亂眼飄風鴛藏近渚雨燕集深條黄¶
綺終辭漢巢由不事堯草堂樽酒在幸得遇清朝¶
　　　夜雨¶
小雨夜復宻迴風吹早秋野凉侵閉户江滿帶維舟通¶
籍恨多病為郎忝薄遊天寒出巫峽醉别仲宣樓¶
　　　更題¶
只應踏初雪騎馬發荆州直怕巫山雨真傷白帝秋羣¶
<pb:KR4h0074_WYG_017-4b>¶
公蒼玉佩天子翠雲裘同舍晨趍侍胡為淹此留¶
　　　春夜喜雨¶
好雨知時節當春乃發生隨風潛入夜潤物細無聲野¶
徑雲俱黒江船火獨明曉看紅濕處花重錦官城¶
　紅濕二字或謂惟海棠可當此詩絶唱¶
　　　對雨書懷走邀許主簿¶
東嶽雲峰起溶溶滿太虚震雷翻幕燕驟雨落河魚座¶
對賢人酒門聽長者車相邀愧泥濘騎馬到堦除¶
<pb:KR4h0074_WYG_017-5a>¶
　　　乘雨入行軍六弟宅¶
曙角凌雲罷春城帶雨長水花分塹弱巢燕得泥忙令¶
弟雄軍佐凡才汙省郎萍飄忍流涕衰颯近中堂¶
　詩全言景物易令弟凡才一聨却難他人為之則陳¶
　腐大手筆為之則高古¶
　　　雨晴¶
雨晴山不改晴罷峽如新天路休殊俗秋江思殺人有¶
猿揮淚盡無犬附書頻故國愁眉外長歌欲損神¶
<pb:KR4h0074_WYG_017-5b>¶
　　　晴二首¶
久雨巫山暗新晴錦繡文碧知湖外草紅見海東雲竟¶
日鶯相和摩霄鶴數羣野花乾更落風處急紛紛¶
　草碧指言湖外雲紅指言海東其善於張大如此¶
啼烏爭引子鳴鶴不歸林下食遭泥去高飛恨久隂雨¶
聲衡塞盡日氣射江深囘首周南客驅馳魏闕心¶
　　　晚晴¶
邨晚驚風度庭幽過雨霑夕陽薫細草江色映疎簾書¶
<pb:KR4h0074_WYG_017-6a>¶
亂誰能帙杯乾自可添時聞有餘論未怪老夫潛¶
　　　晚晴¶
返照斜初散浮雲薄未歸江虹明逺飲峽雨落餘飛鳬¶
鶴終高去熊羆覺自肥秋風(一作/分)客尚在竹露夕微微¶
　　　夏日對雨　　　　　　　　　　裴　度¶
登樓逃盛暑萬象正埃塵對面雷嗔樹當堦雨趂人簷¶
疎蛛網重地濕燕泥新吟罷清風起荷香滿四隣¶
　裴晉公度累朝元老於功名之際盛矣而詩人出其¶
<pb:KR4h0074_WYG_017-6b>¶
　門尤盛自為之詩尤不可及灰心縁忍事霜鬢為論兵¶
　與劉夢得諸人聨句見之凡聨句晉公詩皆竒絶此¶
　篇見文苑英華句句清切嗔字趂字尤見夏雨之快¶
　　　春雨　　　　　　　　　　　　劉　復¶
細雨度深閨鶯愁欲懶啼如煙飛漠漠似露濕萋萋草¶
色行看靡花枝暮欲低曉聽鐘鼓動早送錦障泥¶
　令狐楚為翰林學士時選進唐御覽詩凡三十家劉¶
　復四首所選大抵工麗一名選進集一名元和御覽¶
<pb:KR4h0074_WYG_017-7a>¶
　盧綸墓碑云三百一十篇今傳者二百八十九篇云¶
　　　賦暮雨送李胃(一作/渭)　　　　　韋應物¶
楚江微雨裏建業暮鐘時漢漠帆來重㝠㝠鳥去遲海¶
門深不見浦樹逺含滋相送情無限霑襟比散絲¶
　三四絶妙天下誦之¶
　　　寺居秋日對雨有懷　　　　　喻　亮¶
翛翛復雭雭黄葉此時飛隠几客吟斷隣房僧話稀鴿¶
寒棲樹定螢濕在窗微即事瀟湘渚漁翁披草衣¶
<pb:KR4h0074_WYG_017-7b>¶
　五六見雨意而工¶
　　　裴端公使院賦得隔簾見春雨　　包　何¶
細雨未成霖垂簾但覺隂惟看上砌濕不遣入簾深度¶
隙霑編簡因風潤綺琴須移户外屨簷溜夜相侵¶
　前四句儘好後四句巧¶
　　　梅雨　　　　　　　　　　　　栁宗元¶
梅實迎時雨蒼茫值晚春愁深楚猿夜夢斷越雞晨海¶
霧連南極江雲暗北津素衣今盡化非為洛陽塵(謂衣生/醭也)¶
<pb:KR4h0074_WYG_017-8a>¶
　醭匹卜切老杜在蜀曰南京犀浦道四月熟黄梅子¶
　厚在永州曰梅實迎時雨蒼茫入晚春今江浙間以¶
　五月芒種節後逢壬為入梅夏至後逢庚為出梅定¶
　有大雨惟北土無之或謂蜀亦無梅雨杜以為四月¶
　栁以為三月豈梅熟有先後之異乎¶
　　　郴州祈雨　　　　　　　　　韓　愈¶
乞雨女郎魂炮羞潔且繁廟開鼯鼠呌神降越巫言旱¶
氣期銷蕩隂官想駿奔行看五馬入蕭颯己隨軒¶
<pb:KR4h0074_WYG_017-8b>¶
　　　雨中寄張博士籍侯主簿喜¶
放朝還不報半路蹋泥歸雨慣曾無節雷頻自失威見¶
牆生菌徧憂麥作蛾飛嵗晚偏蕭索誰當救晉饑¶
　昌黎大手筆僅有此晴雨詩二首前詩三四高古後¶
　詩三四有議論雷失威尤竒¶
　　　同裴少府安居寺對雨　　　　皇甫冉¶
共結尋真會還當對食初爐煙雲氣合林葉雨聲餘溽¶
暑銷珍簟浮凉入綺疏歸心從念逺懷此復何如¶
<pb:KR4h0074_WYG_017-9a>¶
　五六工¶
　　　微雨　　　　　　　　　　　吳　融¶
天清織未遍風急舞難成粉重低飛蝶黄濃不語鶯乍¶
隨春靄亂還放夕陽明惆悵池塘逺荷珠㸃㸃輕¶
　此乃一幅微雨畫也¶
　　　雨　　　　　　　　　　　　　張　蠙¶
半夜西亭雨離人獨啓闗桑麻荒舊國雷電照前山細¶
滴高槐底繁聲叠漏間唯應孤鏡裏明日長愁顔¶
<pb:KR4h0074_WYG_017-9b>¶
　三四壯麗尾句有味見英華集又有劉灣對雨愁悶詩¶
　云積雨細紛紛饑寒命不分攬衣愁見肘窺鏡覓縱¶
　文見肘縱文甚巧而粗故不取用周亞夫縱理事也¶
　　　依韻和子聰夜雨　　　　　　　梅堯臣¶
牕燈光更逈宿霧晦層簷寒氣微生席輕風欲度簾濕¶
螢依草沒暗溜想池添况值相如渴無嫌魯酒甜¶
　　　新秋雨夜西齋文㑹¶
夜色際隂霾燈青謝客齋梧桐生靜思絡緯動秋懷小¶
<pb:KR4h0074_WYG_017-10a>¶
酌寧辭醉清言不厭諧誰憐何水部吟苦怨空階¶
　此皆聖俞西京詩妙年細密初學者不可不知¶
　　　依韻和簽判都官昭亭謝雨迴廣教見懷¶
賽雨何從事高情苦愛山謝公聨句後(元註謝公有昭/亭賽雨與何從)¶
(事聨/句詩)恵逺過溪間笑處巖相答歸時酒在顔端憂守窮¶
巷無力共躋攀¶
　笑處歸時一聨淡而有味¶
　　　春夜聞雨¶
<pb:KR4h0074_WYG_017-10b>¶
風味正不寢驟來寒氣增簷斜滴野籜窗缺擺春燈孺¶
子睡中語行人歸未能前溪波暗長定已沒灘稜¶
　三四工餘皆有味¶
　　　夏雨¶
林梅初弄熟密雨閉重闗潤裛衣巾上凉生竹樹間水¶
聲通逺澗雲色暝前山野鳥寂無語公庭盡晝閒¶
　五六佳¶
　　　新霽望岐笠山(元註謝紫/微坐中賦)¶
<pb:KR4h0074_WYG_017-11a>¶
北望直百里峩峩千仞青斷虹迎日盡飛雨帶龍腥隂¶
壑煙雲畜陽崖草木靈登臨終不厭時許到兹亭¶
　三四佳此從謝師厚在鄧州詩寳元二年己卯授汝¶
　州襄城縣未赴年三十七嵗其年九月赴官師厚尋¶
　卒歐陽公經過留鯽魚待之之時也¶
　　　觀水(并序/)¶
　　　　庚辰秋七月汝水暴至溢岸親率縣徒以土¶
　　　　塞郭門居者知其勢危皆結庵於木末徬徨¶
<pb:KR4h0074_WYG_017-11b>¶
　　　　愁歎故作此詩¶
秋水漫長堤郊原上下迷孤城閉版築高樹見巢棲耳¶
厭蛙聲極漚生雨㸃齊渚間牛不辨誰為掃隂霓¶
　康定元年庚辰公年三十八知襄城縣又有詩題云¶
　城中壞廬舍千餘¶
　　　和小雨¶
蛟龍噀白霧天外細濛濛霑土曾無跡昏林似有風巻¶
旗妨酒舍濕翅下洲鴻稍見斜陽透西雲一半紅¶
<pb:KR4h0074_WYG_017-12a>¶
　當是和晏相國¶
　　　舟中值雨裴刁二君見過¶
江上渰淒淒天形接野低岸痕生舊水馬跡踏春泥風¶
急侵衣重山昏巻幔迷誰驚二客論不愧巨源妻¶
　此将赴霅上鹽税在京口作此時聖俞先内謝氏無¶
　恙殆在舟中聞二公語後乃再娶刁氏¶
　　　次韻和景彞元夕雨晴¶
春雲收暮城九陌洒然清星出紫霄下月從滄海明車¶
<pb:KR4h0074_WYG_017-12b>¶
音還似晝鼓響已知晴靜閉衡門卧無心學後生¶
　車音鼓響之聨妙甚¶
　　　感春之際以病止酒水邱有簡云時雨乍晴物¶
　　　景鮮麗疑未是止酒時因成短章奉答¶
東風固無迹何處見春歸土逐草心坼雨兼花片飛雖¶
憐柔甲長只恐艷條稀君但惜晴景休言止酒非¶
　　　韓子華約遊園上馬後雨作遂歸¶
誰約玩春物狂風雲驟開擺叢多落葉蔽路足昏埃逆¶
<pb:KR4h0074_WYG_017-13a>¶
上燕迎雨將生鵞怕雷嵇康今轉懶騎馬半途回¶
　三四言大風五六言雨言雷皆工而新¶
　　　集英殿賜百官宴以雨放¶
春來無㸃雨三月始聞雷曉殿鳴簷急羣公罷食迴燕¶
迎風翅健馬踏霧泥開晚覺微陽透飛光上緑槐¶
　雨則罷宴足攷故事¶
　　　雨中二首　　　　　　　　　張　耒¶
手種堦前樹今朝亦有花春隂寒食節陋巷逐臣家欲¶
<pb:KR4h0074_WYG_017-13b>¶
酌消愁酒先澆破睡茶遊人歸踏雨里巷晚諠譁¶
　肥仙詩自然楊誠齋之評不虚也¶
節物即自好客心何落然早寒清野市夜雨暗江天破¶
屋疎茅滴空廚濕葦煙政須一杯酒相與度流年¶
　第四句夜雨暗江天待别本檢補¶
　　　和應之細雨¶
朝煙和雨細病眼暗難分有潤物皆澤無聲人不聞緑¶
連平野稼翠雜亂山氛晚霽復何有飄飄神女雲¶
<pb:KR4h0074_WYG_017-14a>¶
　有潤無聲之句亞於老杜¶
　　　寄無斁　　　　　　　　　　陳師道¶
敬問晁夫子官池幾許深已應飛鳥下復作卧龍吟待¶
我中痾愈同君把臂臨泥塗無去馬夏木有來禽¶
　晁無斁為曹州教官后山婦翁郭槩為州守多唱和¶
　后山五言律為雨而作者選七首自老杜後始有后¶
　山律詩往往精於山谷也山谷宏大而古詩尤高后¶
　山嚴宻而律詩尤高¶
<pb:KR4h0074_WYG_017-14b>¶
　　　暑雨¶
密雨吹不斷貧居常閉門東溟容有限西極更能存束¶
濕炊懸釡翻床補壞垣倒身無着處呵手不成温¶
　　　夜雨¶
十月天猶雨三更月失明溟濛纔洒潤㸃滴不成聲闢¶
户風煙入投林鳥雀輕強懷終易感倐起别離情¶
　　　和寇十一同遊城南阻雨還登寺山¶
雨阻遊南步泥留逐北情稍看飛霧斷復作逺山横野¶
<pb:KR4h0074_WYG_017-15a>¶
濶膏新澤樓明納晚晴歸宜有佳思紗帽壓香英¶
　膏字納字詩眼極矣¶
　　　和寇十一雨後登樓¶
秀嶺歸雲裏華譙夕照中登臨終(一作/初)不數吟嘯近多¶
同麥秀知春力人和驗嵗豐預為逃暑約一快楚臺舂¶
(一作/風)¶
　　　次韻夜雨¶
暗雨來何急寒房客自醒驟看燈閃閃擬對竹青青聲¶
<pb:KR4h0074_WYG_017-15b>¶
到江干失風迴葉上聽更長那得曉欹側想儀刑¶
　　　和黄預久雨¶
甲子仍逢夏連朝雨脚垂黒雲𤣥甲駐鐵騎冷官馳映¶
日還䝉霧懸麻却散絲頺牆通犬豕破柱出蛟螭野潤¶
風光秀凉生枕簟宜撥雲開日月噀水見虹霓貧可留¶
須捷恩當記扊扅蒼頭行冒雨赤脚出衝泥詩好聲生¶
吻書工手着胝衰年得佳句懷抱頓能移¶
　扊扅一句言雨中婦以門牡為炊攻苦食淡異時¶
<pb:KR4h0074_WYG_017-16a>¶
　不可忘也揚雄方言南楚凡人貧衣被醜弊謂之¶
　須捷或曰摟裂此引用言雨中解衣以供薪水之¶
　費也¶
　　　驟雨　　　　　　　　　　　唐　庚¶
黑雲驚小市白雨沸秋江聲入家家樹凉傳處處窗亂¶
流鳴决决叠鼓鬧龐龐蘋末清風起斜陽覷海邦¶
　　　江漲¶
秋來雨似澆雨罷水如潮市改依高岸津喧救斷橋雲¶
<pb:KR4h0074_WYG_017-16b>¶
隂哭鳩婦池溢走魚苗天意良難測前時旱欲焦¶
　工不可言市改津喧之聨尤精選¶
　　　雨　　　　　　　　　　　　陳與義¶
蕭蕭十日雨穏送祝融歸燕子今年别梧桐昨夢非一¶
凉恩到骨四壁事多違衮衮繁華地西風吹客衣¶
　簡齋五言律為雨而作者選十九首詩律精妙上廹¶
　老杜仰高鑽堅世之斯文自命者皆當在下風后山¶
　之後有此一人耳¶
<pb:KR4h0074_WYG_017-17a>¶
　　　連雨書事¶
九日逢連雨蕭蕭穏送秋龍公無乃倦客子不勝愁雲¶
氣昏城壁鐘聲咽寺樓年年授衣節牢落向他州¶
風伯方安卧雲師亦少饕氣連河漢潤聲到竹松高老¶
雁猶貪去寒蟬遂不號相悲更相失滿眼楚人騷¶
寒入新篘價連天兩眼愁生涯赤藤杖契分黒貂裘烏¶
鵲無言暮蓬蒿滿意秋同時不同味世事極悠悠¶
白菊生新紫黄蕪失舊青俱含歳晚恨併入夜深聽夢¶
<pb:KR4h0074_WYG_017-17b>¶
寐連蕭瑟更籌亂晦㝠雲移過吳越應為洗餘醒¶
　當是宣和庚子時¶
　　　試院書懷¶
細讀平安字愁邊失嵗華疎疎一簾雨淡淡滿枝花投¶
老詩成癖經春夢到家茫然十年事倚杖數棲鴉¶
　雖止一句説雨然雨與花作一串以入雨類漁隠叢話盛稱此聨¶
　　　雨¶
沙岸殘春雨茅簷古鎮官一時花帶淚萬里客憑欄日¶
<pb:KR4h0074_WYG_017-18a>¶
晚薔薇重樓高燕子寒惜無陶謝手盡日破憂端¶
　　　春雨¶
花盡春猶冷覊心只自驚孤鶯啼永晝細雨濕高城擾¶
擾成何事悠悠送此生蛛絲閃夕霽隨處有詩情¶
　　　雨¶
忽忽㤀年老悠悠負日長小詩妨學道微雨好燒香簷¶
鵲移時立庭梧滿意凉此身南復北髣髴是他鄉¶
　　　岸幘¶
<pb:KR4h0074_WYG_017-18b>¶
岸幘立清曉山頭生薄隂亂雲交翠壁細雨濕青林時¶
改客心動鳥啼春意深窮鄉百不理時得一閒吟¶
　　　雨¶
雲起谷全暗雨晴山復明青春望中色白澗晚來聲逺¶
樹鳥羣集高原人獨耕老夫逃世日堅坐聽隂晴¶
　　　雨¶
霏霏三日雨藹藹一園青霧澤含元氣風花過洞庭地¶
偏寒浩蕩春半客竛竮多少人間事天涯醉又醒¶
<pb:KR4h0074_WYG_017-19a>¶
　　　細雨¶
避寇煩三老那知是勝遊平湖受細雨逺岸送輕舟天¶
地悲深阻山川慰久留參差發隣舫未覺壯心休¶
　　　晚晴野望¶
洞庭微雨後凉氣入綸巾水底歸雲亂蘆藂返照新遥¶
汀横薄暮獨鳥度長津兵甲無歸日江湖送老身悠悠¶
只倚杖悄悄自傷神天意蒼茫裏邨醪亦醉人¶
　所圈句法詩家高處¶
<pb:KR4h0074_WYG_017-19b>¶
　　　道中¶
雨勢收還急溪流直又斜迢迢傍山路漠漠滿邨花破¶
水雙鷗影掀泥百草芽川原有高下隨處着人家¶
　　　晚步¶
畎畝意不適出門聊散憂雨餘山欲近春半水爭流衆¶
籟夕還作孤懷行轉幽溪西篁竹亂微徑雜歸牛¶
　　　雨¶
雲物淡清曉無風溪樹閒柴門對急雨壯觀滿空山春¶
<pb:KR4h0074_WYG_017-20a>¶
發蒼茫内鳥鳴篁竹間兒童笑老子衣濕不知還¶
　　　雨思¶
小閣當喬木清溪抱竹林寒聲日暮起客思雨中深行¶
李妨幽事䦨干試獨臨終然游子意非復昔人心¶
　　　雨中¶
北客霜侵鬢南州雨送年未聞兵革定從使嵗時遷古¶
澤生春靄高空落暮鳶山川含萬古鬱鬱在樽前¶
　　　雨後至江上有懷諸子　　　　呂本中¶
<pb:KR4h0074_WYG_017-20b>¶
落日滿寒雨長江收夕霏定知聊復爾敢望不相違野¶
鳥晴相喚殘雲晚自飛殷勤兩山口好為放朝暉¶
　　　仲夏細雨　　　　　　　　曾　幾¶
霡霂無人見芭蕉報客聞潤能添硯滴細欲亂爐薫竹¶
樹驚秋半衾裯愜夜分何當一傾倒趂取未歸雲¶
　三四已工第六句愜字當屢鍜改乃得此字¶
　　　憫雨¶
梅子黄初徧秧鍼綠未抽若無三日雨那復一年秋薄¶
<pb:KR4h0074_WYG_017-21a>¶
晚看天意今宵破客愁不眠聽竹樹還有好音不¶
　　　郡中吟懷玉山應真請雨未沾足¶
憫雨連三月為霖抵萬金小垂開士手足慰老農心果¶
欲千倉積猶須一尺深病犬渾不寢危坐聽佳音¶
　千倉一尺對偶工此乃熟讀杜詩用其句換一二字¶
　聲響便不同也¶
　　　苦雨¶
儘道迎梅雨能無一日晴牕昏愁細字簷暗亂疎更未¶
<pb:KR4h0074_WYG_017-21b>¶
怪蛙爭席真憂水冒城何由收積潦簫鼔賽西成¶
　二首取一前聨細密有味¶
　　　晚雨¶
蕭瑟度横塘霏微映繚牆壓低塵不動洒急土生香聲¶
入楸梧碎清分枕簟凉回頭忽陳迹簷角掛斜陽¶
　三四新尾句有變態¶
　　　夕雨¶
屣履行莎徑移牀卧草亭風聲雜溪瀨雨氣挾龍腥閃¶
<pb:KR4h0074_WYG_017-22a>¶
閃空中電昏昏雲罅星徂年又如許吾鬢得長青¶
　　　秋雨排悶十韻¶
今夏久無雨從秋却少晴空濛迷逺望蕭瑟送寒聲衣¶
潤香偏著書蒸蠧欲生壞簷聞瓦墮漲水見堤平溝溢¶
池魚出天低塞雁征螢飛明暗廡蛙鬧雜疎更藥醭時¶
須焙舟閒任自横未憂荒楚菊直恐敗吳秔夜永燈相¶
守愁深酒細傾浮雲㑹消散鼔笛賽西成¶
　圈㸃語皆工¶
<pb:KR4h0074_WYG_017-22b>¶
　　　雨二首¶
秋冬久不雨氣濁喜雲生麥隴崇朝潤茅簷徹夜聲初¶
來斷幽徑漸宻雜疎更賴有牆隂薺離離已可烹¶
薄晚初霑洒清晨更慘悽魚寒抛餌去鴉濕就簷棲幽¶
澗濺濺溜長堤淺淺泥一杯持自賀吾事在鋤犁¶
　　　雨夜¶
一雨遂通夕安眠失百憂窗扉淡欲曉枕簟冷生秋畫¶
燭爭棋道金樽數酒籌依然錦城夢忘却在南州¶
<pb:KR4h0074_WYG_017-23a>¶
　起句健後四句又豪放¶
　　　雨多極凉冷　　　　　　　　韓　琥¶
焉知三伏雨已作九秋風木葉凉應脱禾苗潤必豐地¶
偏山吐月橋斷水浮空雞犬隣家外魚蝦小市中¶
　自然而古峭¶
　　　晚雨可愛¶
燈火凉秋夜空山雨到簷吹聲初甚少落勢近頻添籬¶
菊叢叢潤畦蔬種種沾沉思仍靜聽香鼎伴書籖¶
<pb:KR4h0074_WYG_017-23b>¶
　三四竒雅¶
　　　聞雨凉意可掬¶
秋聲連夜起秋意雨來時睡覺風生屋凉須水到池交¶
游稀自好出入懶方宜只被章泉誤書題又寄詩¶
　五六説雨中閒人情味好惜知此者鮮矣¶
　　　連雨　　　　　　　　　　　趙　蕃¶
夜窗連曉枕城郭與山林旱苦七八月雨欣三日霖殊¶
勝建武穀更念櫟陽金斗食端何直胡為久滯淫¶
<pb:KR4h0074_WYG_017-24a>¶
　此用孟子左氏二語為三四句似不齊整亦有道理¶
　五六用事不俗¶
　　　雨望偶題¶
漠漠青山雨霏霏白露烟詩才來逺近畫幅極中邊流¶
落雖天外登臨賴目前浮生才幾日此地欲三年¶
　三四妙五六慷慨尾句太廹后山然詩格高峭不妨¶
　相犯¶
　　　雨中不出呈斯逺兼示成甫¶
<pb:KR4h0074_WYG_017-24b>¶
湖外頻年客江東邇日歸欲知年事廹看取鬢毛非寄¶
意雖梅栁闗心在蕨薇今予倒芒屨須子叩柴扉¶
　此等詩老杜后山之苗裔歟¶
　　七言(四十首/)¶
　　　江雨有懷鄭典設　　　　　　杜　甫¶
春雨闇闇塞峽中早晚來自楚王宫亂波紛披已打㟁¶
弱雲狼籍不禁風寵光蕙葉與多碧㸃注桃花舒小紅¶
谷口子真正憶汝岸高瀼滑限西東¶
<pb:KR4h0074_WYG_017-25a>¶
　　　雨不絶¶
鳴雨既過漸細微映空揺颺如絲飛堦前短草泥不亂¶
院裏長條風乍稀舞石旋應將乳子行雲莫自濕僊衣¶
眼邊江舸何匆遽未得安流逆浪歸¶
　湘川記零陵有石燕雨過飛如燕子¶
　　　崔評事弟許相迎不到應慮老夫見泥雨怯出¶
　　　必愆佳期走筆戲簡¶
江閣邀賔許馬迎午時起坐自天明浮雲不負青春色¶
<pb:KR4h0074_WYG_017-25b>¶
細雨何辜白帝城身過花間沾濕好醉於馬上往來輕¶
虚疑皓首衝泥怯實少銀鞍傍險行¶
　唯醉人乘馬輕捷無苦辛顛頓之態雖戲皆真實¶
　語¶
　　　即事¶
暮春三月巫峽長皛皛行雲浮日光雷聲忽送千峰雨¶
花氣渾如百和香黄鶯過水翻迴去燕子銜泥濕不妨¶
飛閣捲簾圖畫裏虚無只少對瀟湘¶
<pb:KR4h0074_WYG_017-26a>¶
　三四必先得之句其體又自不同亦是一法¶
　　　苦雨悶悶對酒偶吟　　　　　白居易¶
凄凄久雨暗銅駞嫋嫋凉風起漕河自夏及秋晴日少¶
從朝至暮悶時多鷺臨池立窺魚笱隼傍林飛拂雀羅¶
賴有杯中神聖物百憂無奈十分何¶
　樂天詩多近人情三四是也¶
　　　秋夕閒居對雨贈别盧七侍御¶
　　　　　　　　　　　　　　　　竇　牟¶
<pb:KR4h0074_WYG_017-26b>¶
燕燕辭巢蟬蛻枝窮居積雨壞藩籬夜長簷溜寒無寐¶
日晏廚烟濕未炊悟主一言那可學從軍五首竟徒為¶
故人驄馬朝天去洛下秋聲恐要知¶
　五竇連珠集嚴陵郡齋有之劉後村詩話云未見士¶
　大夫藏未必皆是也¶
　　　賦得秋雨　　　　　　　　　晏　殊¶
㸃滴行雲覆苑牆飄蕭微影度迴塘秦聲未覺朱絃潤¶
楚夢先知薤葉凉野水有波增澹碧霜林無韻濕疎黄¶
<pb:KR4h0074_WYG_017-27a>¶
螢稀燕寂高窗暮正是西風玉漏長¶
　此亦崑體葢當時相尚如此¶
　　　有美堂暴雨　　　　　　　　蘇　軾¶
游人脚底一聲雷滿坐頑雲撥不開天外黑風吹海立¶
浙東飛雨過江來十分瀲灔金樽凸千丈敲鏗羯鼓催¶
喚起謫仙泉灑面倒傾鮫室㵼瓊瑰¶
　老杜朝獻太清宫賦九天之雲下垂四海之水皆¶
　立本是竒語摘海立二字用之自東坡始此聨壯¶
<pb:KR4h0074_WYG_017-27b>¶
　哉¶
　　　和魏道輔雨中見示　　　　　王安國¶
移病憛憛久雨中鳴騶時聽六街龍忽吟佳客詩消暑¶
逺勝前人檄愈風海運我殊慚斥鷃陸沉君合伴翔鴻¶
更酬珠玉思談笑裹飯何須厭屢空¶
　三四詩話所稱¶
　　　雨意¶
柱礎霑濡雨意成翾翾鳥雀隔簾鳴侵尋爽氣來欹枕¶
<pb:KR4h0074_WYG_017-28a>¶
想像滄波去濯纓已識古今無得喪直須彼我不將迎¶
囅然一笑呼歸騎聊更飛毫戲友生(囅丑展丑忍二/切囅然笑貌)¶
　　　雨餘¶
雨餘宫闕映秋旻漠漠槐花水上新夜有蝭蟧催節物¶
朝無沆瀣助精神形如槁木聊依世名若浮煙底徇人¶
莫笑長吟銷短景故園囘首隔參辰(蝭蟧蟬也/下力么切)¶
　　　得雨¶
青天赤日水如湯車馬飛塵百尺長望嵗人人憂旱魃¶
<pb:KR4h0074_WYG_017-28b>¶
舞雩旦旦待商羊清𠂻愛物回天鑒膏澤乘時助嵗穰¶
自有股肱歌盛徳芻蕘誰敢僭揄揚¶
　平甫詩多豪健富麗然此三首前二首頗悲感後一¶
　首前聨佳尾句未稱¶
　　　次韻張昌言給事喜雨　　　　黄庭堅¶
三雨全清六合塵詩翁喜雨句凌雲垤漂戰蟻餘追北¶
柱繫乖龍有裂文減去鮮肥憂主食徧宗河嶽起爐熏¶
聖功恵我豐年食未有涓埃可報君¶
<pb:KR4h0074_WYG_017-29a>¶
　　　自巴陵畧平江臨湘入通城無日不雨至黄龍¶
　　　謁清禪師繼而晚晴¶
山行十日雨霑衣幕阜峰前對落暉野水自添田水滿¶
晴鳩更喚雨鳩歸靈源大士人天眼雙塔老師諸佛機¶
白髪蒼頭重到此問君還是昔人非¶
　元題下云邂逅禪客戴道純歎雨作長句呈道純靈¶
　源大士即黄龍清禪師也其師曰晦堂心禪師飛心¶
　禪師藏骨之所曰雙塔皆山谷平生禪友也梅聖俞¶
<pb:KR4h0074_WYG_017-29b>¶
　詩云高田水入低田流此云野水自添田水滿尤妙¶
　或問劉夢得一詩用兩高字東坡一詩用兩耳字皆¶
　以義不同今此乃用兩雨字何也老杜江閣邀賔許¶
　馬迎又云醉於馬上往來輕此亦有例張文潛詩多¶
　重叠用字朱文公語録道破亦不以為病然後學却¶
　合㸃檢必老成而後用此例可也¶
　　　次韻何子温祈晴　　　　　　陳師道¶
九龍當闗信不傳燒香纔上已回天驅除霧雨還朝日¶
<pb:KR4h0074_WYG_017-30a>¶
畜縮濤波復二川奪日光華開秀句堆塲藁秸騐豐年¶
從今更上中和頌少費將軍九萬牋¶
　何琬字子温處州人蘇黄深交何丞相執中何澹叅¶
　政皆其後也王右軍為㑹稽内史謝公乞箋紙庫中¶
　九萬悉與之¶
　　　憫雨　　　　　　　　　　　唐　庚¶
老楚能令畏壘豐此身翻累越人窮至今無奈曾孫稼¶
幾度虚占少女風兹事㑹須星有好他時曽厭雨其濛¶
<pb:KR4h0074_WYG_017-30b>¶
山中賴是萊糧足不向諸侯託寓公¶
　莊子庚桑楚第二十三老耼之後有庚桑楚者北居¶
　畏壘之山居三年畏壘大壌註本又作穰廣雅云豐¶
　也子西時謫恵州謂庚桑楚居畏壘之山能令豐穰¶
　恵州人以我之故而至于不雨以窮耶善用事曾孫¶
　稼少女風星有好雨其濛又用四事如此加以斡旋¶
　為句而委曲妥帖不止工而已也尾句尤高妙畏音¶
　猥壘音磊¶
<pb:KR4h0074_WYG_017-31a>¶
　　　夜雨　　　　　　　　　　　陳與義¶
經嵗柴門百事乖此身真合卧蒼苔蟬聲未足秋風起¶
木葉俱鳴夜雨來碁局可觀浮世理燈花應為好詩開¶
獨無宋玉悲秋念但喜新凉入酒杯¶
　　　雨晴¶
天缺西南江面清纎雲不動小灘横牆頭語鵲衣猶濕¶
樓外殘雷氣未平盡取微凉供穏睡急搜竒句報新晴¶
今宵絶勝無人共卧看星河盡意明¶
<pb:KR4h0074_WYG_017-31b>¶
　　　雨中對酒庭下海棠經雨不謝¶
巴陵二月客添衣草草杯觴恨醉遲燕子不禁連夜雨¶
海棠猶待老夫詩天翻地覆傷春色齒豁頭童祝聖時¶
白竹籬前湖水濶茫茫身世兩堪悲¶
　　　立春雨¶
衡山縣下春日雨逺映青山絲様斜容易江邊欺客袂¶
分明沙際濕年華竹林路隔生新水古渡船空集亂鴉¶
未暇獨憂巾一角西溪當有續開花¶
<pb:KR4h0074_WYG_017-32a>¶
　　　觀雨¶
山客龍鍾不解耕開軒危坐看隂晴前江後嶺通雲氣¶
萬壑千林送雨聲梅壓竹枝低復舉風吹山角晦還明¶
不嫌屋漏無乾處正要羣龍洗甲兵¶
　　　觀江漲¶
漲江臨眺足銷憂倚杖江邊地欲浮叠浪併翻孤日去¶
兩津横捲半天流黿鼉雜怒爭新穴鷗鷺驚飛失故洲¶
可為一官妨快意眼中唯覺欠扁舟¶
<pb:KR4h0074_WYG_017-32b>¶
　江非雨不漲故附於此¶
　　　雨後至城外　　　　　　　　吕本中¶
日日思歸未就歸只今行露已沾衣江邨過雨蓬麻亂¶
野水連天鸛鶴飛塵務却嫌經意少故人新更得書稀¶
鹿門縱隠猶多事苦向人前説是非¶
　　　苦雨¶
雨添東澗連西澗雲斷前山起後山野水到門人去盡¶
昏煙迷樹鳥飛還江天日月渾無色客路風埃只強顔¶
<pb:KR4h0074_WYG_017-33a>¶
舞石至今隨燕乳裁詩不復哭龍慳¶
　　　栁州開元寺夏雨¶
風雨翛翛似晚秋鴉歸門掩伴僧幽雲深不見千巖秀¶
水漲初聞萬壑流鐘喚夢回空悵望人傳書至竟沉浮¶
面如田字非吾相莫羡班超封列侯¶
　萬壑流刋本誤作留予為改定人傳書至竟沉浮句¶
　絶佳末句乃是避地嶺外聞將相驟貴者亦老杜秦¶
　蜀湖湘之意也居仁在江西派中最為流動而不滯¶
<pb:KR4h0074_WYG_017-33b>¶
　者故其詩多活¶
　　　乙卯嵗江南大旱七月六日臨川得雨奉呈仲¶
　　　高侍御　　　　　　　　　　曽　幾¶
縹緲爐煙上帝閽朝來一洗旱如焚壠頭無復成龜兆¶
水面初看起縠紋政使夏畦炊白玉未妨秋稼刈黄雲¶
使君憫雨心猶在化得邦人不茹葷¶
　元註時屢禁屠宰乙卯紹興五年也茶山五十二嵗¶
　甲子生¶
<pb:KR4h0074_WYG_017-34a>¶
　　　自七月二十五日大雨三日秋苗以蘇喜雨有¶
　　　作¶
一夕驕陽轉作霖夢回凉冷潤衣襟不愁屋漏牀牀濕¶
且喜溪流岸岸深千里稻花應秀色五更桐葉最知音¶
無田似我猶欣舞何况田家望嵗心¶
　三四已佳五六又下得應字最字有精神¶
　　　次韻徳翁苦雨　　　　　　　尤　袤¶
十年江國水如淫怕見三秋雨作霖可念田家妨卒嵗¶
<pb:KR4h0074_WYG_017-34b>¶
須煩風伯蕩層隂禾頭昨夜憂生耳木徳何時却守心¶
兀坐書窗詩作祟寒蟲嗚咽伴愁吟(如一/作為)¶
　苦雨誰不能和禾頭生耳本是俗語忽用木徳守心¶
　為對則竒之又竒前無古人矣天文録曰嵗星留心¶
　天下大豐穀賤天文總論曰嵗星經心帝必延年陶¶
　隠居曰嵗星守心天下吉善甘徳曰嵗星守心天下¶
　大豐孝經援神契曰嵗星守心年穀豐傳曰心三星¶
　天王之正位中星為明堂天子位前星為太子後星¶
<pb:KR4h0074_WYG_017-35a>¶
　為庶子嵗星者東方星属春木於五常為仁主福主¶
　大司農司主五穀所在之宿主其國壽昌富樂心為¶
　天子之位而木徳守之天下之福不止嵗豐而已尤¶
　遂初押韻用事神妙如此敬歎敬歎¶
　　　臨安春雨初霽　　　　　　　陸　游¶
世味年來薄似紗誰令騎馬客京華小樓一夜聽春雨¶
深巷明朝賣杏花矮紙斜行閒作草晴窗細乳戱分茶¶
素衣莫(一作/又)起風塵歎猶及清明可到家¶
<pb:KR4h0074_WYG_017-35b>¶
　據劍南集編在嚴州朝辭時所作翁年六十二嵗劉¶
　後村詩話乃謂妙年行都所賦思陵賞音恐誤當攷¶
　　　秋雨¶
剡曲高秋一草亭雨來廹我醉初醒豪吞平野宜閒望¶
亟打虚窗入靜聽沙上濕雲號斷雁籬根衰草綴孤螢¶
老人嬾復親燈火卧看爐香掩素屏¶
　　　秋雨北榭作¶
秋風吹雨到江濆小閣疎簾晚色分津吏報増三尺水¶
<pb:KR4h0074_WYG_017-36a>¶
山僧歸入萬重雲飄零露井無桐葉斷續烟汀有雁羣¶
了却文書早尋睡簷聲偏愛枕間聞¶
　此嚴陵郡圃也三四極工而活¶
　　　春雨¶
倚欄正爾愛斜陽細雨霏霏度野塘本為栁枝留淺色¶
却教梅蕊洗幽香小沾蝶粉初何惜暫濕鶯身亦未妨¶
造化無心能徧物憑誰閒與問東皇¶
　於梅栁蝶鶯四物形容雨意亦細潤¶
<pb:KR4h0074_WYG_017-36b>¶
　　　雨¶
家近蓬萊白玉京草堂登望不勝清初驚野色昏昏至¶
已見波紋細細生殘醉頓消迎亂㸃微吟漸(一作/苦)覺入¶
寒聲只愁今夕虚簷滴又對青燈夢不成¶
　工而潤亦如小雨云¶
　　　久雨¶
梅天一日幾隂晴對酒無聊醉不成巧厯莫能知雨㸃¶
孤桐那解寫溪聲林深鳥雀來無數草茂鋤耰去即生¶
<pb:KR4h0074_WYG_017-37a>¶
明日雲開天萬里御風吾欲到青城¶
　三四竒崛¶
　　　小雨初霽¶
歸來偶似老淵明消渴誰憐病長卿小雨染成芳草色¶
好風吹斷畫簷聲剪燈院落晨猶冷賣酒樓臺晚放晴¶
莫道此翁遊興嬾蘭亭蕭寺已闗情¶
　　　雨中聞伯恭至湖上　　　　　韓無咎¶
莫嫌鞭馬踏春泥茶鼎詩囊偶共擕山色雨深看更好¶
<pb:KR4h0074_WYG_017-37b>¶
湖光煙接望還迷連天花絮飛將盡夾道蒲荷長欲齊¶
官事得閒須洗眼蓬壺只在帝城西¶
　韓南澗名無咎字元吉伯恭即吕成公其壻也¶
　　　記建安大水¶
孤城雨脚暮雲平不覺魚龍自滿庭託命已甘同木偶¶
置身端亦似羸瓶浮家却羡鴟夷子弄月常憂太白星¶
當日乘槎便仙去故人應在曲江靈¶
　元註紹興甲子寓建安夏大水舉家蕩覆騎危僅脱¶
<pb:KR4h0074_WYG_017-38a>¶
　作此自唁癸巳將命過高郵遇杜受言猶子鏗録以¶
　見示受言時提舉茶事募人拯予者也詩中四句用¶
　事俱勝¶
　　　晚晴　　　　　　　　　　　趙　蕃¶
殘風落日蟬亂鳴細履小園欣晚晴投林倦鳥分暝色¶
滿地落葉無秋聲衛尉一錢曽不直阮郎幾屐畢平生¶
三十六中第一䇿脱却世故甘傭耕¶
　聱牙細潤吳體也讀至尾句乃與山谷逼真此章泉¶
<pb:KR4h0074_WYG_017-38b>¶
　學詩妙言也¶
　　　二月十日喜雨呈李純教授去非尉曹¶
滄浪一夜起鳴雷雨陣因之續續來所病農家成久旱¶
未論花事有新開書生狂妄常憂國聖代飄零豈棄才¶
儒館尉曹俱國士好為詩賦詠康哉¶
　三四竒瘦五六古典此公詩惟有骨全無肉¶
　　　雨後呈斯逺¶
已是霜凝更雨濕春其漸起但無痕莫嗟草色欲垂死¶
<pb:KR4h0074_WYG_017-39a>¶
定有梅花當返魂小駐要須窮日日細尋不惜遍邨邨¶
揩摩病眼從兹始併待君詩洗睡昏¶
　章泉愛用虚字拗斡不專以為眼也如春其漸起但¶
　無痕所用其字是矣此句甚妙草色垂死梅花返魂¶
　小民之幸君子之福深可雋味日日邨邨一聨亦不¶
　茍勁瘦枯淡¶
　¶
　¶
<pb:KR4h0074_WYG_017-39b>¶
　¶
　¶
　¶
　¶
　¶
　¶
　¶
　瀛奎律髓巻十七¶
