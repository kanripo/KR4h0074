# -*- mode: mandoku-view; -*-
#+TITLE: 瀛奎律髓
#+DATE: 2015-08-25 00:35:05.970040
#+PROPERTY: ID KR4h0074
#+PROPERTY: BASEEDITION WYG    
#+PROPERTY: JUAN 卷三十三
<pb:KR4h0074_WYG_033-1a>¶
欽定四庫全書¶
　瀛奎律髓巻三十三　　　　元　方囘　編¶
　　山巖類¶
　登覽詩專取登髙能賦之義山巖則不但登覽大嶽¶
　崇嶺小丘幽洞崖巖磴石之遊戲皆聚此¶
　　五言(十二首/)¶
　　　望終南　　　　　　　　　　竇　牟¶
日愛南山好時逢夏景殘白雲兼似雪清晝乍生寒九¶
<pb:KR4h0074_WYG_033-1b>¶
陌峯如墜千門翠可團欲知形勢盡都在紫宸㸔¶
　長安宫殿正對終南山此詩得其要領¶
　　　晚晴見終南别峯　　　　　　賈　島¶
秦分積多峰連巴勢不窮半旬藏雨裏此日到窗中圓¶
魄將昇兎髙空欲呌鴻故山思不見碣石泬寥東¶
　　　遊茅山　　　　　　　　　　杜荀鶴¶
步步入山門仙家鳥徑分漁樵不到處麋鹿自成羣石¶
面迸出水松梢穿破雲道人星月下相次禮茅君¶
<pb:KR4h0074_WYG_033-2a>¶
　　　遊華山張超谷　　　　　　　魯　交¶
太華鎻深谷我來真景分有苖皆是藥無石不生雲急¶
瀑和煙㵼清猿帶雨聞幽棲未忍别峰半日將曛¶
　三四好但此等句法多相犯¶
　　　巫山髙　　　　　　　　　　李　端¶
巫山十二峰皆在碧空中迴合雲藏月霏㣲雨帶風猿¶
聲寒過澗樹色暮連空愁向髙唐去清林見楚宫¶
　工而穏¶
<pb:KR4h0074_WYG_033-2b>¶
　　　和永叔新晴獨過東山　　　　丁元珍¶
芳辰百五前選勝到林泉萬樹綠初染羣花紅未然陰¶
巖猶貯雪暖谷自生煙婦汲溪頭(一作/中)水人耕草際田¶
日中林影直風靜鳥聲圓健令多情甚尋春最占先¶
　元珍前為六一翁所知詩甚工¶
　　　夀昌道中　　　　　　　　　翁　巻¶
清遊從此起過處必須㸔背日山梅痩隨潮海鴨寒平¶
途迷望濶峻嶺疾行難聴得居人説今年冬又殘¶
<pb:KR4h0074_WYG_033-3a>¶
　此遊雁宕山詩也¶
　　　石門庵¶
山到極深處石門為地名嵐蒸空寺壞雪壓小庵清果¶
落羣猴拾林昏獨虎行一僧何所得髙坐若無情¶
　遊雁宕山中選此二首此一首不減唐人¶
　　　遊山　　　　　　　　　　　陸　游¶
簫鼔湖山路天教脱馽鞿蟬聲入古寺馬影渡荒陂樵¶
唱時傾耳僧談亦解頤偏門燈火閙不敢恨歸遲¶
<pb:KR4h0074_WYG_033-3b>¶
　元註偏門㑹稽城西南門名¶
古寺不來久入門空歎嗟僧亡惟見塔樹老巳無花世¶
事雖難料吾生固有涯殷勤一梳月十里伴還家¶
　所㸃兩聨前一聨眼前事耳而詩家自難道後一聨¶
　却易道也學者自當審知¶
　　　巢山¶
巢山避世紛身隠萬重雲半谷傳樵響中林過虎羣蟲¶
鎪葉成篆風蹙水生紋不踏溪橋月仙凡自此分¶
<pb:KR4h0074_WYG_033-4a>¶
　第二句好五六工¶
短髪巢山客人知姓字誰穿林雙不借取水一軍持渇¶
鹿羣窺澗驚猿獨掛枝何曽蓄筆硯景物自成詩¶
　雙不借一軍持詩家多相犯不可蹈襲第七句好¶
　　七言(六首/)¶
　　　天竹寺殿前立石　　　　　　姚　合¶
補天殘片女媧抛撲落禪門壓地坳霹靂劃深龍舊攫¶
屈盤痕淺虎新抓苔黏月眼風挑剔塵結雲頭雨磕敲¶
<pb:KR4h0074_WYG_033-4b>¶
秋至莫言長屹立春來自長薜蘿交¶
　此詩未委今在天竺何處押險韻而加以剜剔之工¶
　殆亦戲筆第一句最好¶
　　　山中書事　　　　　　　　　方　干¶
欹枕亦吟行亦醉卧吟行醉更何營貧來猶有故琴在¶
老去不過新髪生山鳥踏枝紅果落家童引釣白魚驚¶
潛夫自有孤雲侣可要王侯知姓名¶
　　　香山　　　　　　　　　　　詹中正¶
<pb:KR4h0074_WYG_033-5a>¶
浪兀孤舟一葉輕香山登步覺神清幾多怪石全勝畫¶
大半竒花不識名猿狖盡當吟裏見煙霞祗向眼前生¶
官身未約重來此酒滿螺盃月正明¶
　全似樂天幾多大半字雖俗而不覺俗以秤停恰好¶
　也¶
　　　遊雲際山(在福建邵武/府光澤縣)　　　　陳　洙¶
清曉捫蘿踏嶺雲寒風飛溜濕衣巾上攀霄漢無多地¶
直視城闉幾㸃塵古木半陰藏宿霧山禽相語厭遊人¶
<pb:KR4h0074_WYG_033-5b>¶
明年更補閩中吏來㸔桃花爛漫春¶
　陳洙字師道建陽人字與陳后山名同半山詩題中¶
　多云陳師道疑即此公與司馬公善韓魏公令達意¶
　申言皇嗣事是也此詩絶好¶
　　　山行　　　　　　　　　　　滕　白¶
馬頭門覺入從容叠嶂清秋度百重長見孤雲能作雨¶
未應片水不藏龍花邨幾處連修竹澗石誰家倚痩松¶
本若無心許明代好尋巢許此韜蹤¶
<pb:KR4h0074_WYG_033-6a>¶
　世稱滕工部葢宋初人也詩閑雅¶
　　　潤陂山上作　　　　　　　　趙師秀¶
一山大半皆櫧葉絶頂閒尋得徑㣲無日謾勞攜紙扇¶
有風猶怯去綿衣野花可愛移難活啼鳥多情望即飛¶
惟與寺僧居漸熟煑茶深院待人歸¶
　此詩三四見得是山上作五六亦活動¶
　¶
　¶
<pb:KR4h0074_WYG_033-6b>¶
　¶
　¶
　¶
　¶
　¶
　¶
　¶
　瀛奎律髓巻三十三¶
